# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:59
#+PROPERTY: JUAN 37

¶
<md:KR4d0054_SBCK_037-1a>¶
<pb:KR4d0054_WYG_037-1a>
欽定四庫全書
　元豐類藁巻三十七¶
　　　　　　　　　　　　　宋　曾鞏　撰
　　啓狀¶
　　　囬

陸佃謝館職啓¶
右鞏啓伏審祗膺詔檢入踐書林伏惟慶慰伏惟侍講¶
學士敏識兼人英辭華國翰林子墨之賦蚤擅貴名玉¶
杯繁露之篇多名大義豈獨坐收於士望固能自結於
<pb:KR4d0054_WYG_037-1b>
主知特啓書筵密鄰禁戶凡將急就之字已頼發明廣¶
内石室之藏更資是正兹惟兾選奚測遠塗方喜托於¶
餘光遽先承於華問&KR0177;如黼藻實駭於彌文沛若江河¶
更欽於善下其為感幸曷罄敷陳¶
　　　與定州韓相公啓<md:KR4d0054_SBCK_037-1b>¶右鞏啓伏念鞏轉走江湖推移歲月望門牆而既遠通¶
書問以無縁兹者蒙易近藩匪遥台席雖未得就諸生¶
之列請益於詩書猶足以聞長者之風仰髙於道誼始敢
<pb:KR4d0054_WYG_037-2a>
脩牋記叅候之禮庶幾將心誠飢渴之勤載省孤蒙實¶
為幸會属晏隂之在序當嚴氣之方升仰惟吐納之宜¶
無爽燕閒之喜伏惟判府相公言為蓍蔡行應凖繩茂¶
勞烈於三朝聳儀刑於四海韓侯之鞗革金厄暫殿方¶
維周公之衮衣繡裳佇還鈞軸更冀上為邦國善保寢¶
興禱頌之誠叙陳罔既¶
　　　賀韓相公赴許州啓¶
右鞏啓伏審遠持信瑞入奉清閒假泰筮以諏辰命倌<md:KR4d0054_SBCK_037-2a>¶
<pb:KR4d0054_WYG_037-2b>
人而飭駕百靈奔衛宜無陟降之勞六氣節宣當遂神¶
明之適伏以判府相公材為人傑行備天常出堯舜之¶
盛時紹韋平之慶閥忠純之操簡注於三朝愷悌之風¶
儀刑於四海比較廟堂之任少畱藩輔之雄力抗至言¶
屢辭於榮祿眷求舊德方属於上心用均邊閫之勤便¶
易鄉邦之便鞗革金厄巳嚴入覲之裝衮衣繡裳行允¶
公歸之望佇膺典冊首秉鈞衡鞏處勢多竒誤知最久¶
持心素厚未忘墜屨之微引脰永懷巳動掃門之喜更
<pb:KR4d0054_WYG_037-3a>
冀上為宗社善保寢興¶
　　　授中書舍人謝啓¶
右鞏伏蒙制命授前件官者竊以賛為明命資討論潤<md:KR4d0054_SBCK_037-2b>¶色之工服在從官備諏度詢謀之用属非常之興運經¶
不世之大猷方追三代之風以建一王之法其於講求¶
體要裁正典章出獨斷之淵深號積年之希濶所以訓¶
齊羣下播告四方非究極於人文曷宣明於上意矧參¶
獻納尤愼選掄如鞏者識慮少通襟靈多蔽徒恐隳於
<pb:KR4d0054_WYG_037-3b>
先緒頗能味於經言有顓愚好古之心自知迃㪚無廣¶
博為人之學分甘棄捐顧(一作/嘆)齒髪之巳衰困風波而¶
且久晩逢眞主獨賜誤知取於寡與之中假以踰涯之¶
寵俾專史法非薄質之能堪遂掌訓詞豈䛕能之可稱¶
况策名於近要預責實於論思揣已以慚瘝官可畏何¶
縁致此固有繇然兹盖伏遇某官翼亮天功彌綸庶務
仁<md:KR4d0054_SBCK_037-3a>¶接於物每樂育於時材誼在承君故旁招於衆俊致¶
兹頑鈍獲備甄收惟殫許國之誠彌堅素志庶答知人
<pb:KR4d0054_WYG_037-4a>
之遇不在他門¶
　　　賀提刑狀¶
右伏審祗奉詔恩總持使務伏惟慶慰伏以提刑屯田¶
躬高明之德席熈盛之期起收科榮光映朝序發明吾¶
道則有文章之深淳推行當時是為治行之尤異果膺¶
迅用以允僉言自江之東握節而使固將粹美於風俗¶
豈特是正於刑書不次之陞為端於此鞏獲分郡寄得¶
與公庥幸喜之深叙陳㒺既
<pb:KR4d0054_WYG_037-4b>
　　　太平州囬轉運<md:KR4d0054_SBCK_037-3b>¶狀
右鞏伏念鞏夙惟孤質最荷誤知属仗節以來思得通¶
名而覯止辱為殊禮尤出過恩委曲拊循丁寧顧訪軫¶
艱難於即路則許之假寵於舟艎憫匱乏於騰裴則期¶
以致憐於教墨側思寒陋何用克堪聚集感慚豈勝指¶
數去違再宿懷嚮兼年伏惟通久禱於萬靈亨洪休於¶
百順竊以運使郎中受材閎廓經德粹冲布盛府之詔¶
條樹外臺之風績洽於人望簡在天心行被命書即膺
<pb:KR4d0054_WYG_037-5a>
遠用伏惟順遵氣節安養寢興¶
　　　太平州與本路轉運狀¶
右鞏啓伏念更移歲序阻越道途音塵莫及於賔階書¶
問不通於記室飛馳精思徯仰風威伏惟順履川流安<md:KR4d0054_SBCK_037-4a>¶行舟御享神明之恊相具福禄之來成伏以運使郎中¶
德紹家聲材周世用雋望傾乎天下壯猷藹於朝端建¶
使者之節旄宣揚惠澤佐大農之計策蕃長貨財拊勞¶
烈以甚隆席寵靈而宜厚竚膺詔召以協輿言伏惟上
<pb:KR4d0054_WYG_037-5b>
為朝廷善綏寢餗¶
　　　越州賀提刑夏倚狀¶
右鞏伏審祗奉詔封榮分使節伏惟慶愜伏以提刑屯¶
田抱材精敏涵德粹温文章為國之光華治行迺時之¶
表則輟於朝著處以使臺士望藹然時名籍甚官用視¶
年之豐耗巳實倉儲邦刑以世而重輕竚清獄繫使仁¶
聲之既洽則嚚訟之可無然後入奉命書進升法從在<md:KR4d0054_SBCK_037-4b>¶於公議實允輿情鞏於此備官云初託庇喜趨風之甚
<pb:KR4d0054_WYG_037-6a>
邇諒考履之惟和更冀副上倚毗順時調護其為禱頌¶
曷究敷陳¶
　　　賀轉運狀¶
伏審祗奉詔封就更使節伏惟慶慰伏以運使司封受¶
材閎遠植性粹冲風猷為世之表儀治行迺時之軌則¶
果用詳刑之最來分將漕之權威名巳動於連城惠術¶
行周於比戶豈止調盈虚於歲計内足邦儲方且知緩¶
急於人情下流主澤然後進陪侍從入奉詢謀在公論
<pb:KR4d0054_WYG_037-6b>
以猶稽實輿誠之所係鞏備官於此託庇云初將承望¶
於餘光但忻愉於懦思属祁寒之在序諒福履之保和<md:KR4d0054_SBCK_037-5a>¶敢冀上為朝廷善調興寢禱頌之至叙述奚周¶
　　　賀杭州趙資政冬狀¶
右鞏竊以布律而候氣萌動於黄宮立表以須景長至¶
於南極伏惟知府資政受材閎廓含德粹純壯京國之¶
大猷儕格天之盛業履兹令序茂集休祺典冊衮衣竚¶
履(一作/復)三公之位旂常鼎鼐當傳萬世之功鞏祗服官
<pb:KR4d0054_WYG_037-7a>
箴遠違門著素積依歸之望彌深禱頌之勤¶
　　　賀北京畱守韓侍中正旦狀¶
右鞏伏以歲起於東茂對三陽之盛物生於震聿開萬¶
化之端伏惟某官行應中和道含純粹属四方之係望¶
簡三后之眷懷德為民彛故稱宗廟之器功在王室是<md:KR4d0054_SBCK_037-5b>¶為社稷之臣順履昌期具膺繁祉佇奉承於典冊復登¶
翊於巖廊鞏限守印章阻趨牆屏仰望威重不任禱頌¶
之至
<pb:KR4d0054_WYG_037-7b>
　　　賀鄆州邵資政改侍郎¶狀
右鞏竊審祗被明緍進陞寵秩伏惟慶慰伏以安撫資¶
政侍郎材經世務文擅國華攀日月之髙衢踐機衡之¶
要地方兼榮於祕殿用均逸於价藩属時靖嘉維上豫¶
動訪昔遊於博望懷舊學於甘盤迺陞宗伯之聯居貳¶
卿曹之重惟隆名異數之錫巳絶當時固元勲盛德之¶
殊豈稽圖任佇還柄用式允輿情馳慶末繇依歸滋劇¶
　　　襄州囬相州韓侍中狀<md:KR4d0054_SBCK_037-6a>¶
<pb:KR4d0054_WYG_037-8a>
右鞏僻守陋邦遠違嚴屏永言嚮慕但傾茅塞之心自¶
便退藏莫馳竿牘之問敢期賜教出自過恩形意愛之¶
拊循枉題評之奬引譬如寒谷幸蒙六律之吹有若秋¶
毫遂借千鈞之重秘藏巾衍銘鏤肺肝惟偃息於便藩¶
素充盈於浩氣百神所相萬福來綏伏以司徒侍中行¶
應準繩言為蓍蔡肩一心之忠誼弼三后之謀謨安社¶
稷之元功傳於竹帛被華夷之盛德布在管絃方且辭¶
鈞軸於廟堂擁旌幢於鄉國然而人詠方叔克壯元老
<pb:KR4d0054_WYG_037-8b>
之猷時思謝安出慰蒼生之望宜就贊書之拜佇諧華¶
衮之歸¶
　　　囬樞密侍郎狀<md:KR4d0054_SBCK_037-6b>¶右鞏啓伏念鞏久兹外補利在退藏一切不為京師之¶
書以此亦踈左右之問分當棄置理絶收憐豈期尚記¶
於姓名特賜親紆於翰墨處大寒而不變乃知松栢之¶
堅兼庶類而並容則維江漢之廣孤懷易感重誼難忘¶
但注仰於門䦨實鏤銘於肺腑今者景風扇物畏日御
<pb:KR4d0054_WYG_037-9a>
纒伏惟襄贊萬幾順膺百福敢覬上為邦國善保寢興¶
懤頌之誠指陳難既¶
　　　囬亳州知府諫議狀¶
右鞏伏念自違牆屛浸易歲時比潜伏於外邦久棄捐¶
於人事雖嚮徃之意不暫弭忘而叅動之勤至於曠絶¶
敢謂曲敦雅舊尚記庸虚賜勞問於華牋致恩勤於親<md:KR4d0054_SBCK_037-7a>¶筆文如黼藻加一字以為榮操若松筠貫四時而不改¶
以慙且感欲報奚言今者竊審固避機衡出臨屏翰始
<pb:KR4d0054_WYG_037-9b>
敢瀝茅心之至懇具竿牘之常儀少贖曠疎覬蒙開察¶
盖天時之迭運属春令之方行伏惟開閤之初偃藩甚¶
樂休有神明之助茂臻福履之宜鎭撫名城暫屈承流¶
之寄旋歸宰路竚膺圖舊之求更惟上為宗祊善調寢¶
餗禱頌之至但切下情¶
　　　囬運使郎中狀¶
右鞏啓伏念鞏仰髙所至馳思為深戀勢之殊属書以¶
進枉過恩之特厚流華問以見存文辭爛然意氣勤甚
<pb:KR4d0054_WYG_037-10a>
雖德心之大遺名秩以自謙而士品之微顧材資而安<md:KR4d0054_SBCK_037-7b>¶稱其為佩服曷罄指陳急景云初祁寒將盛伏惟遵道¶
塗之易詢采於風謡察閭里之勤布行於德惠神靈所¶
護福祿攸宜恭以運使郎中材足兼人志存及物出髙¶
明之慶族接熈洽之盛期通班於朝揭節而使自簿書¶
期會之纎悉莫不注心至山巖窟穴之幽深舉皆受賜¶
足以救一時之敝故能得萬事之宜休聲所歸遠用行¶
及伏惟遵時之順養氣以恬庶允輿人之情不違拙者
<pb:KR4d0054_WYG_037-10b>
之望¶
　　　到任謝職司諸官員狀¶
右鞏比者祗命守邦涓辰視事維是孤蒙之質幸依庇¶
冒之餘竊鞏才不逮人學多泥古久備官於冊府徒竊<md:KR4d0054_SBCK_037-8a>¶食於累朝兹假便藩實縁私請伏遇某官體仁為任充
美¶在躬素自結於主知方出宣於使指歛時利澤播在
東¶南籍甚休聲洽於中外顧忝属城之任實諧德宇之
依¶尚阻參承但深欣忭
<pb:KR4d0054_WYG_037-11a>
　　　福州囬曾侍中狀¶
右鞏伏念自遠門闌荐更時序顧兹艱拙利在退藏雖¶
有心誠嚮徃之勤而無書寄候問之禮敢期眷與特賜¶
誨存獲承黼藻之褒彌見松筠之操其為感激但切銘¶
藏属凝沍之在辰惟燕間之均福伏以致政太傅侍中¶
素推仁傑蚤代天工意誠心正而家齊巳儀刑於王室¶
功成名遂而身退遂表則於士倫聊曼衍以窮年坐優<md:KR4d0054_SBCK_037-8b>¶游而進道矧臧孫之有後繼周公之拜前阿衡之格于
<pb:KR4d0054_WYG_037-11b>
天書載君臣之德司徒之善其職詩稱父子之功方賴¶
壯猷隂禆至治更冀上為邦國善保寢興禱頌之誠不¶
勝懇悃¶
　　　移亳州囬人賀狀¶
右鞏比縁懇請得假善藩既諧竊祿之私實獲事親之¶
便慙無善政可稱厚恩豈謂某人特枉緘封曲垂奬録¶
言為黼藻飾陋質以為榮操若松筠處大寒而不變其¶
為感愧曷盡指陳惟溽暑之方隆諒燕居之多適更祈
<pb:KR4d0054_WYG_037-12a>
保攝用竚遷陞¶
　　　東府賀冬狀<md:KR4d0054_SBCK_037-9a>¶右鞏伏以氣動於微升一陽而方長物資其始萌萬寳¶
於將亨伏惟某官行蹈中庸業存久大為生民之蓍蔡¶
任王室之股肱四岳之亮天功其凝庶績百揆之熈帝¶
載攸叙彛倫茂對休辰具膺繁祉鞏方祗官次阻詣門䦨¶
　　　西府賀冬狀¶
右鞏伏以物資其始萌萬寳於將亨氣動於微升一陽
<pb:KR4d0054_WYG_037-12b>
於方長伏惟某官業存久大行蹈中庸為蓍蔡於生民¶
任股肱於王室共武之服久專總於樞機秉國之均佇¶
首當於衡軸對休辰而茂恊膺繁祉以具宜鞏限此守¶
邦末縁為壽¶
　　　囬人賀授史館脩撰狀<md:KR4d0054_SBCK_037-9b>¶右鞏誤被上恩進專史事顧慙孤陋曷稱選掄伏念鞏¶
齒髮蚤衰材資素薄差池一紀久流落於風波推徙七¶
州寖沉迷於簿領詎期皓首獲奉清光抜於多士之中
<pb:KR4d0054_WYG_037-13a>
寵以非常之遇惟累朝之盛典垂列聖之洪名宜得異¶
能使之實録豈伊鄙鈍可盡形容懼莫副於簡求方内¶
懷於兢愧敢意眷私之厚特迂慶問之勤矧奬飭之踰¶
涯俾夤縁而借重其為感幸難既敷陳¶
　　　囬人賀授舍人狀¶
右鞏啓叨奉制恩進登詞掖誤蒙任属私積兢慙鞏器¶
識少通性資多蔽非有為人之學徒堅好古之心矧齒¶
髮之巳衰困風波而且久晩逢眞主獨賜重知取於寡<md:KR4d0054_SBCK_037-10a>¶
<pb:KR4d0054_WYG_037-13b>
與之中假以踰涯之寵甫專史筆遂掌訓辭惟清切之¶
近班實論思之要地方驚冒處良用㥏顔未遑削牘之¶
勤遽辱騰書之貺其為感佩曷罄敷陳¶
　
　
　
　
　元豐類藁卷三十七
