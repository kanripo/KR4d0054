# -*- mode: mandoku-view; -*-
#+TITLE: 南豐先生元豐類蒿
#+DATE: 2015-09-11 09:07:15.128994
#+PROPERTY: ID KR4d0054
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0170-010南豐先生元豐類藁-卷第十.
<pb:KR4d0054_SBCK_010-1a>¶
元豊𩔖藁卷之十¶
傳¶
　　洪範傳¶
惟十有三祀王訪于箕子王乃言曰鳴呼箕子惟天隂¶
隲下民相恊厥居我不知其&KR0212;倫攸叙箕子乃言曰我¶
聞在昔鯀陻洪水汩陳其五行帝乃震怒不𢌿洪範九¶
疇&KR0212;倫攸斁鯀則殛死禹乃嗣興天乃錫禹洪範九疇¶
&KR0212;倫攸叙何也武王嘆而謂箕子天不言而黙定下民¶
相𦔳恊順其𫠦居居謂所以安者也而我不知其常理¶
𫠦次序箕子乃言我聞在昔鯀之治水也至扵五行皆¶
亂其陳列故上帝震怒不與之以洪範九疇而常理𫠦¶
<pb:KR4d0054_SBCK_010-1b>¶
以敗鯀則殛死及禹継而起天乃與之以洪範九疇而¶
常理𫠦以叙盖水之性&KR0243;下而其爲利害也&KR0057;甚故鯀¶
之治水也陻之則失其性而至扵五行皆亂其陳列及¶
禹之治水也𨗳之則得其性而至扵常倫𫠦以叙常倫¶
之叙者則舜(称/禹)地乎天成六府三事&KR0098;治萬世永頼時¶
乃功也其曰天乃錫禹洪範九疇盖易亦曰洛出書然¶
而世或以爲不然原其&KR0003;之𫠦以如此者以非其耳目¶
之𫠦習見也天地之大萬物之衆不待非常之智而知¶
其變之不可盡也人之耳目之𫠦及亦不待非常之智¶
而知其不能逺也彼以非其𫠦習見則果扵以爲不然¶
是以天地萬物之変為可盡扵耳目之𫠦及亦可謂過¶
<pb:KR4d0054_SBCK_010-2a>¶
矣爲是&KR0003;者不獨蔽扵洪範之錫禹至鳯凰麒麟玄鳥¶
生民之見扵經者亦且以為不然執小而量大用一而¶
齊萬信臆决而疑經不知其不可亦可謂惑矣五行五¶
者行乎三材萬物之間故&KR0004;一曰五行其在人為五事¶
故次二曰敬用五事五事敬則身脩矣身脩然後可以¶
出政故次三曰農用八政政必恊天時故次四曰恊用¶
五紀&KR0113;身出政恊天時不可以不有常也常者大中而¶
已矣故次五曰建用皇極立中以為常而未能適変則¶
猶之執一也故次六曰乂用三徳三徳𫠦以適変而人¶
治極矣極人治而不敢絶天下之疑故次七曰明用稽¶
疑稽疑者盡之扵人神也人治而通扵神明者盡然猶¶
<pb:KR4d0054_SBCK_010-2b>¶
未敢以自信也必考巳之得失扵天故次八曰念用庻¶
徴徴有休咎則得失之應扵天者可知矣猶以爲未盡¶
也故次九曰嚮用五福威用六極福極之在民者皆吾¶
𫠦以致之故又以考巳之得失扵民也敬本諸心而見¶
諸外故五事曰敬用用其厚者固治人之道也故八政¶
曰農用農厚也天時恊則人事得故五紀曰恊用謹其¶
常則中不可不立也故皇極曰建用建立也乂者𫠦以¶
救其過持其常也故三德曰乂用明則疑釋故稽疑曰¶
明用庻徴之見于天不可以不念故庻徴曰念用福之¶
在于民則宜嚮之故五福曰嚮用極之在于民則宜畏¶
之故六極曰威用威畏也凡此者皆人君之道其信不¶
<pb:KR4d0054_SBCK_010-3a>¶
可雜而其序不可亂也推其為𩔖則有九要其始終則¶
猶之一言而巳也學者知此則可以知洪範矣一五行¶
曰水曰火曰木曰金曰圡水曰潤下火曰炎上木曰曲¶
直金曰從革圡爰稼穡&KR0243;下作醎炎上作苦曲直作酸¶
從革作辛稼穡作甘何也盖爰者扵也潤下炎上者言¶
其𫠦性之成扵天者也曲&KR0033;從革者言其𫠦化之因扵¶
人者也於之稼穡而不及其他者扵之稼穡亦言其𫠦¶
化之因扵人者也不及其他者莫大乎於之稼穡也夫¶
&KR0243;下炎上言其𫠦性之成於天者然水導之則行潴之¶
則聚火燃之則熾宿之則壮則其𫠦化亦未嘗不囙之¶
扵人也或曲直之或從革之或稼穡之言其所化之因¶
<pb:KR4d0054_SBCK_010-3b>¶
扵人者然可以曲直可以從革可以稼穡則其𫠦性亦¶
未嘗不成之扵天也𫠦謂天不人不因人不天不成者¶
也其文所以不同者非固相反所以互相明而&KR0082;學者¶
之自得之也&KR0243;下者水也故水曰&KR0243;下炎上者火也故¶
火曰炎上木金亦然惟稼穡則非圡也故言其於之稼¶
穡而巳者辭不得不然也又言潤下所以起鹹炎上𫠦¶
以起苦曲直所以起酸從革𫠦以起辛稼穡𫠦以起甘¶
者凢爲味五或言其性或言其化或言其用或言其味¶
者皆養人之𫠦最大者則不言此𫠦以為要言也虞書¶
禹告舜曰政在養民而陳養民之事則曰水火金木圡¶
穀惟&KR0113;與此意同也二五事曰貌曰言曰視曰𦗟曰思¶
<pb:KR4d0054_SBCK_010-4a>¶
貌曰恭言曰從視曰明聽曰聦思曰&KR0790;恭作粛從作乂¶
明作哲聦作謀&KR0790;作聖何也盖自外而言之則貌外扵¶
言自内言之則聽内扵視自貌言視聽而言之則思𫠦¶
以爲主扵内故曰貌曰言曰視曰聴曰思彌逺者弥外¶
彌近者弥内此其𫠦以爲次序也五者思所以爲主扵¶
内而用四事扵外者也至扵四者則皆自爲(用/而)不相因¶
故貌不恭者不害扵言從視不明者不害扵聴聦非貌¶
恭言從然後能哲能哲然後能謀能謀然後能思而至¶
扵聖也曰思曰&KR0790;&KR0790;作聖者盖思者𫠦以充人之材(以/至)¶
扵其極聖者人之極也孟子曰人之性或相倍蓗而無¶
筭者不能盡其材不能盡其材者弗思耳矣盖思之扵¶
<pb:KR4d0054_SBCK_010-4b>¶
人也如此然而或曰不思而得何也盖人有自誠明者¶
不思而得尭舜性之是也所謂誠者天之道也有自明¶
誠者思之弗得弗措也湯武身之是也𫠦謂思誠者人¶
之道也然而尭舜湯武之徳其至皆足以動容周旋中¶
禮則身之者終亦不思而得之也尭舜性之矣然尭之¶
徳曰聦明文思盖尭之𫠦以與人同者法也則性之者¶
亦未嘗不思故曰誠則明矣明則誠矣而性之身之者¶
及其成孟子皆以謂盛徳之至也箕子言思𫠦以作聖¶
孟子言弗思故相倍蓗而無筭其𫠦言者皆法也曰視¶
曰明明作哲聴作聦聡作謀者視之明無所不照所以¶
作哲聴之聦無𫠦不聞𫠦以作謀也人之扵視𦗟有能¶
<pb:KR4d0054_SBCK_010-5a>¶
察扵閭巷之間米塩之細而不知蔽扵堂阼之上治&KR0333;¶
之㡬者用其聦明扵小且近故不&KR0014;無蔽扵大且逺也¶
古之人知其如此故前旒蔽明黈纊塞聦又以作聦明¶
為戒夫如是者非塗其耳目也亦不用之扵小且近而¶
巳矣𫠦以養其聦也養其聦明者故將用之扵大且逺¶
夫天下至廣不可以家至戸察而&KR0014;用其聦眀扵大且¶
逺者盖得其要也昔舜治天下以諸侯百官而緫之以¶
四岳舜扵視聴欲無蔽扵諸侯百官則詢于四岳欲無¶
蔽扵四岳則闢四門欲無蔽扵四門則明四目逹四聦¶
夫然故舜在士民之上非家至戸察而&KR0014;立於無蔽之¶
地得其要而已矣其曰明四目逹四聦者舜不自任其¶
<pb:KR4d0054_SBCK_010-5b>¶
視聴而囙人之視聴以為聦明也不自任其聦明而囙¶
(之扵人者固君道也非君道独然也不自任其聡明而/因之為人者固天道也故曰天聡明自我民聦明又曰)¶
惟天聡眀惟圣時憲舜扵聡明下尽人上參天斯其(所/以)¶
為舜也舜之時至治之極也人豈有欺舜者㢤舜扵待¶
人亦豈疑其欺巳也然而訪問反復相參以考察又推¶
之扵四靣&KR0002;唯恐不&KR0014;無𫠦蔽者盖君天下之体固不¶
得不立扵無蔽之地也立扵無蔽之地者其扵視聴如¶
此亦不用之扵小且近矣夫然故蔽明塞聦而天下之¶
情可坐而盡也言曰從&KR0025;作乂者易曰出其言善則千¶
里之外應之出其言不善則千里之外違之則言之要¶
為可從而巳也言為可&KR0025;也則其施扵用治道之所由¶
<pb:KR4d0054_SBCK_010-6a>¶
岀也古之君人者知其如此故其戒曰慎乃出令令出¶
惟行弗惟反又曰其惟不言言乃雍而舜以命龍亦曰¶
夙夜出納朕命惟&KR0098;言之不可違如此貌曰㳟恭作粛¶
者孟子曰今夫蹶者趋者是氣也而反動其心故曰持¶
其志無暴其氣盖威儀動作見扵外者無不㳟則生扵¶
心者無不粛也傳曰人受天地之中以生所謂命也禮¶
義威儀之則所以㝎命也故顔淵問仁孔子告之以視¶
聴言動以禮而衞之君子𫠦以&KR0091;仁者亦曰威儀捸棣¶
不可選也貌之不可慢如此也存其思養其聦明而不¶
失之扵言貌故尭之德曰欽明文思言貌者盖尭之𫠦¶
謂文則雖尭之聖未有不先扵謹五事也三八政曰食¶
<pb:KR4d0054_SBCK_010-6b>¶
曰貨曰祀曰司空曰司徒曰司㓂曰賓曰師曰食曰貨¶
曰祀曰賔曰師&KR0091;其事者逹乎下也曰司空曰司徒曰¶
司宼&KR0091;其官者任乎上也人道莫急扵養生莫大扵事¶
死莫重扵安圡故曰食(曰/貨)曰祀曰司空孟子以使民養¶
生送死無憾為王道始此四者𫠦以不得不先也使民¶
足扵飬生送死之具然後教之教之不率然後刑之故¶
曰司徒曰司寇此&KR0212;倫之序也其教之也固又有叙可¶
得而考者古之欲明明徳扵天下者必始扵知至意誠¶
心正然後身&KR0113;身&KR0113;然後國家天下治以是為大學之¶
道百王莫不同然而見扵經者莫詳扵尭(盖/欽)明文思尭¶
之得於心者也克明俊徳有諸心故&KR0014;求諸身也以親¶
<pb:KR4d0054_SBCK_010-7a>¶
九族九族既睦有諸身故&KR0014;求諸家也平章百姓百姓¶
昭明有諸家故&KR0014;求諸國也恊和萬&KR0022;&KR0058;民於變時雍¶
有諸國故&KR0014;求諸天下也積扵其心以至扵身修此尭¶
之𫠦以先&KR0116;非求之扵外也積於其家以至扵天下治¶
此尭之𫠦以&KR0116;斯民非强之扵耳目也夫然故尭之治¶
何為也㢤民之從之也豈識其𫠦以從之者㢤此先王¶
之化也然以是為無法立司徒之官以敎之者法也教¶
之者𨗳之以効上之𫠦為而巳也養之扵學𫠦以使之¶
講明文之以禮樂所以使之服習皆教之之具也使之¶
講明者所以逹上之𫠦為使之服習者𫠦以順上之所¶
為𫠦謂效之也上之所有故下得而効之未　之所¶
<pb:KR4d0054_SBCK_010-7b>¶
無下得而効之也當尭之時萬&KR0022;&KR0058;民之所効者尭之¶
百官百官之𫠦効者尭之九族九族之𫠦効者尭之身¶
而導之以効上之所為者舜爲司徒也舜扵其官則又¶
慎徽五典身先之也然後至扵五典克從民効之也及¶
舜之時舜之𨗳民者固有素矣然水害之後其命契為¶
司徒則猶曰百姓不親五品不遜敬敷五教在寛盖憂¶
民之不親而念其不順上之化命之以謹布其教而終¶
戒之以在寛豈迫就之也㢤其上下之際導民者如此¶
此先王之教也為之命令為之典章為之官守以致扵¶
民此先王之政也盖化者𫠦以&KR0116;之也教者𫠦以𨗳之¶
也政者𫠦以率之也覺之無可言未有可以導之者也¶
<pb:KR4d0054_SBCK_010-8a>¶
導之無可言未有可以率之者也而况扵率之無可言¶
而欲一断之以刑乎孟子曰徒善不足以為政徒法不¶
&KR0014;以自行其𫠦謂善&KR0116;之者也其𫠦謂法導之者也其¶
𫠦謂政率之者也其相湏以成未有去其一而可以言¶
王道之俻者也先王之養民而迪之以敎化如此其詳¶
且盡矣而民猶有不率者故不得不加之以刑加之以¶
刑者非可巳而不已也然先王之刑固又有叙矣民之¶
有罪也必察焉𤯝也過也非終也雖厥罪大未加之以¶
刑也民之有罪也必察焉非𤯝也非過也終也其養之¶
有𫠦不足其敎之有𫠦不至則必責己而恕人故湯誥¶
曰惟爾萬方有罪在予一人予一人有罪無以爾萬方¶
<pb:KR4d0054_SBCK_010-8b>¶
如是故以民之罪為自我致之未加之以刑也民之有¶
罪必察焉其養之無所不&KR0085;教之無所不至不于我政¶
人之有罪矣民之罪自作也然猶有漸於𢙣者乆而&KR0170;¶
化之日淺者則有曰(勿/庸)殺之姑惟教之未加之以刑也¶
民之有罪非青也非過也終也自作也教之而猶不典¶
式我也則是其終無悛心衆之𫠦弃而天之𫠦討也然¶
後加之以刑多方之所謂至扵𠕅至于三者也故有雖¶
厥罪小乃不可以不殺用刑如此其詳且慎故先王之¶
刑刑也其飬民之具教民之方不如先王之詳且盡未¶
有可以先王之刑刑民者也矧曰其以非先王之刑刑¶
民也昔唐虞之際相継百年天下之人四罪而已及至¶
<pb:KR4d0054_SBCK_010-9a>¶
於周成康之世刑之不用亦四十餘年則先王之民加¶
之以刑者殆亦無矣先王之治使百姓足扵衣食遷善¶
而逺罪矣人之𫠦以相交接者不可以&KR0440;故曰賔賓者¶
非獨施扵耒諸侯通四夷也人之𫠦以相保聚者不可¶
以廢故曰師師者非獨施扵征不庭伐不悛也八政之¶
𫠦先後如此所謂&KR0212;倫之叙也不然則&KR0212;倫之斁而巳¶
矣四五紀曰&KR0010;曰月曰日曰星辰曰暦数盖恊之以&KR0010;¶
恊之以月恊之以日者𫠦以正時而恊之以星辰者𫠦¶
以考其驗扵𩔰也恊之以暦数者𫠦以考其驗於微也¶
正時然後萬事得其叙所謂暦象日月星辰期三百六¶
旬有六日以閏月定四時成嵗也五皇極皇建其有極¶
<pb:KR4d0054_SBCK_010-9b>¶
歛時五福用敷錫厥庻民惟時厥庻民于汝極錫汝保¶
極凢厥庻民無有&KR0075;朋人無有比徳惟皇作極何也言¶
大建其有中故&KR0014;聚是五福以布與衆民而惟時厥衆¶
民皆于汝中與汝保中盖中者民𫠦受以生而保中者¶
不失其性也凢厥衆民無有以滛為朋人無有以比為¶
德盖&KR0075;者有𫠦過也比者有𫠦附也無𫠦過無所附故¶
&KR0014;惟大作中也人謂學士大夫别扵民者也九厥庻民¶
有猷有為有守汝則念之不恊于極不罹于咎皇則之¶
之而康而色曰予攸好德汝則錫之福時人斯其惟則¶
之極無虐㷀獨而畏髙明人之有&KR0014;有為使羞其行而¶
&KR0022;其昌何也言厥庻民有猷有為有守者汝則念其中¶
<pb:KR4d0054_SBCK_010-10a>¶
不中其不恊于中不罹于咎&KR0002;狂也肆矜也㢘愚也直¶
之𩔖大則受之言大者非小者之𫠦&KR0014;受也而安汝顔¶
色而謂之曰予攸好德𫠦以教之使恊于中也有猷有¶
為有守而不罹于咎者民之有志而無𢙣者也不恊于¶
極者不&KR0014;無𫠦過而巳教之則其從可知也如是而汝¶
則與之以福冨之以禄貴之以位𫠦以示天下之人而¶
使之&KR0134;也如此則是人斯其惟大之中矣夫剛不中者¶
至扵虐㷀獨柔不中者至則於畏高明今也惟大之中¶
(故剛無虐㷀獨柔無及高明所謂剛而無虐柔而立也/盖剛至扵虐㷀獨則六極𢙣之亊也柔至扵高明則六)¶
(極弱之事也惟皇六極則五福攸好徳之事𫠦以言之/者不同至其可以)¶
推而明之也則猶一言而巳也洪範於皇極於三德扵¶
<pb:KR4d0054_SBCK_010-10b>¶
五福六極言人之性或剛柔之中或剛柔有過與不及¶
故或得&KR0137;失而其要未嘗不欲去其偏與䕫之教胄子¶
皐陶之陳九德者無以異盖人性之得失不易乎此而¶
𫠦以教與所以察之者亦不易乎此也教之福之而民¶
之恊于中者如此又使有&KR0014;有為者進其行而不巳則¶
乆而後&KR0014;積積而後&KR0014;大大而後&KR0014;著人材之盛如此¶
而國其有不興者乎故曰人之有&KR0014;有為使羞其行而¶
&KR0022;其昌也凡厥正人既冨方穀汝弗&KR0014;使有好于而家¶
時人斯其&KR0499;于其無好德汝雖錫之福其作汝用咎何¶
也言凢正人之道既冨之然後可以責善責善者必始¶
於汝家使無𫠦好于汝家則是人斯其&KR0002;&KR0499;矣既言不¶
<pb:KR4d0054_SBCK_010-11a>¶
&KR0014;正家以率之則䧟人于罪又言不好德之人而汝與¶
之福其起汝為咎而已故曰于其無好徳汝雖錫之福¶
其作汝用咎也自皇建其有極至使羞其行皆𫠦以教¶
也而扵此乃曰凢厥正人既富方榖又曰使無好于而¶
家時人斯其&KR0499;者明敎之必本於富行之又始於家其¶
先後次序然也無偏無陂遵王之義無有作好遵王之¶
道無有作悪遵王之路無偏無黨王道蕩蕩無黨無偏¶
王道平平無反無側王道正真㑹其有極歸其有極何¶
也無偏無陂遵王之義者無過與不及無偏也無不平¶
無陂也所循者惟其宣而無適莫遵王之義也無有作¶
好遵王之道無有作悪遵王之路者作好作悪偏扵巳¶
<pb:KR4d0054_SBCK_010-11b>¶
之所好悪者也好惡以理不偏扵已之𫠦好惡無作好¶
作悪也𫠦循者通道大路而不由徑遵王之道路也道¶
路云者異辭也無偏無黨王道蕩蕩者存扵已者無偏¶
(則/施)扵人者無黨无偏无黨也其為道也廣大而不狹吝¶
王道蕩蕩也無黨无偏王道平平者施扵(人/者)無黨則存¶
扵巳者無偏無黨無偏也其為道也夷易而無阻艱王¶
道平平也無反無側王道正&KR0033;者無𫠦背無𫠦反也非¶
在左而不得乎右在右而不得乎左無側也其為道也¶
𫠦止者不邪𫠦由者不曲王道正&KR0033;也如是𫠦以為王¶
之義為王之道為王之路明王天下者未有不知是而¶
可也㑹于有極者来而赴乎中也歸于有極者徃而反¶
<pb:KR4d0054_SBCK_010-12a>¶
乎中也由無偏以至無側𫠦知者非一曲𫠦守者非一¶
方推天下之理逹天下之故&KR0014;大而不遺小&KR0014;逺而不¶
遺近䏻𩔰而(不/遺)微𫠦謂天下之通道也来者之𫠦赴歸¶
者之𫠦反中者居其要而宗之者如此𫠦應者弥廣𫠦¶
操者彌約所謂天下之大本也君人者未有不由此而¶
國家天下可為者也其可考扵經則易之智周乎萬物¶
道濟乎天下故不過其可考扵行事則舜之執其两端¶
而用中扵民湯之執中立賢(無方/能推)其無偏陂無作好悪¶
無偏黨无反側之理而用其無適莫無由徑無狹吝無¶
阻艱無𫠦背無在左而不得乎左在右而不得乎左者¶
以通天下之故而不泥執其𫠦㑹所歸之中以為本故¶
<pb:KR4d0054_SBCK_010-12b>¶
&KR0014;定也夫然故易之道為聖人之要道非窮技曲學之¶
謂也舜之治民為皇建其有極用敷錫厥庶民非偏政¶
逸徳之謂也湯之用賢為翕受敷施九德咸事非&KR0059;好¶
獨惡之謂也洪範之為𩔖雖九然充人之材以至扵其¶
極者則(在/扵)思通天下之故而&KR0014;定者則在扵中其要未¶
有易此也曰皇極之敷言是&KR0212;是訓于帝其訓凢厥庻¶
民極之敷言是訓是行以近天子之完曰天子作民父¶
母為天下王何也曰者其辞也其辭以謂人君之扵大¶
中既成之以徳又布之以言是以為常是以為順于帝¶
其順而巳人君之為言順天而致之扵民故凡其衆民¶
亦扵極之布言是順是行以親附天子之輝光而曰天¶
<pb:KR4d0054_SBCK_010-13a>¶
子作民父母為天下王曰父母者親之辭也曰王者徃¶
之辭也上之人扵遵王之義至王道正直&KR0014;繇前之&KR0003;¶
則下之人扵順上之𫠦行所言而相與附之其爱之曰¶
父母而戴之曰天下王必繇後之&KR0003;&KR0052;𫠦以始其義扵¶
彼而終其効扵此者以明上之𫠦以王者如是則下之¶
𫠦以王之者如是非虚致也六三徳一曰正&KR0033;二曰剛¶
克三曰柔克平康正&KR0033;彊弗友剛克爕友柔克何也正¶
直者常徳也剛克者剛勝也柔克者柔勝也平康正直¶
&KR0416;弗友剛克爕友柔克者所遇之妾殊故𫠦又之德異¶
也凡此者𫠦以治人也高明柔克沉潜剛克何也人之¶
為德高抗明爽者本扵剛而柔有不足也故済之以柔¶
<pb:KR4d0054_SBCK_010-13b>¶
克𫠦以救其偏沉深潜晦者本扵柔而剛有不足也故¶
済之以剛克𫠦以救其偏正直則無所偏故無𫠦救九¶
此者以治已與人也惟辟作福作威玉食臣無有作福¶
作威玉食臣之有作福作威玉食其害于而家凶于而¶
國人用側頗僻民用僣&KR1135;何也作福者柔克之𫠦有也¶
作威者剛克之𫠦有也惟辟作福作威玉食臣無有作¶
福作威玉食者正直之𫠦有也以其卒曰臣之有作福¶
作威玉食則人用側頗僻民用僣&KR1135;是以知惟辟作福¶
作威玉食臣無有作福作威玉食者正直之𫠦有也明¶
矣箕子之言者皆九疇之𫠦有九疇之𫠦無者箕子盖¶
不得而言也知此則知九疇之為九矣人君扵五事思¶
<pb:KR4d0054_SBCK_010-14a>¶
無𫠦不通聡明無𫠦不逹言之出納無𫠦不&KR0098;扵皇極¶
𫠦遵者正直所不可入者偏陂反側作好作悪滛朋比¶
徳之亊臣人雖有小人之桀者未有&KR0014;蔽其上而作福¶
作威玉食者也人臣雖作福作威玉食者必窺其間縁¶
其有可蔽之端故雖小人之庸者猶得以無忌惮而放¶
其邪心也洪範以作福柔克之𫠦有作威剛克之𫠦有¶
惟辟作福作威玉食正&KR0033;之𫠦有臣而作福則僭君之¶
柔克臣而作威則僣君之剛克臣而作福作威玉食則¶
為側頗僻无𫠦不僭矣故扵三徳詳言之至若杜其間¶
使無可蔽之端雖有邪臣不得萌其僣者則在扵五事¶
&KR0113;皇極建而巳也七稽疑擇建立&KR0114;筮人乃命&KR0114;筮曰¶
<pb:KR4d0054_SBCK_010-14b>¶
雨曰霽曰&KR0170;曰驛曰克曰貞曰悔凡七卜五占用二衍¶
&KR1135;立時人作卜筮三人占則&KR0025;二人之言何也言選擇¶
知卜筮之人而建立之乃命之以其職曰雨霽&KR0170;驛克¶
之五兆𫠦以卜所謂五者也曰貞曰悔之二卦所以筮¶
所謂凡七者也已命之以其職矣乃立是人使作筮之¶
事三人占則&KR0025;二人之言卜不同則&KR0025;多也汝則有大¶
疑謀及乃心謀及卿士謀及庶人謀及卜筮何也謀及¶
乃心揆諸巳也謀及卿士謀及庶人質諸人也謀及龜¶
筮叅謀&KR0294;神也舜典曰朕志先定詢謀僉同&KR0294;神其依¶
亀筮恊&KR0025;謂此也汝則&KR0025;亀&KR0025;筮&KR0025;卿士&KR0025;庶民&KR0025;是¶
之謂大同身其康彊子孫其逢吉何也&KR0025;扵心而人神¶
<pb:KR4d0054_SBCK_010-15a>¶
之𫠦共與也故謂之大同則身其康强子孫其逢吉也¶
汝則&KR0025;亀&KR0025;筮&KR0025;卿士逆庶民逆吉卿士&KR0025;亀&KR0025;筮&KR0025;¶
汝則&KR0647;庶民逆吉庶民&KR0025;亀&KR0025;筮&KR0025;汝則逆卿士逆吉¶
何也所&KR0025;者多則吉可知也汝則&KR0025;亀&KR0025;筮&KR0025;卿士逆¶
庶民逆作内吉作外㐫亀筮共違于人用静吉用作㐫¶
何也心與亀之𫠦&KR0025;則作内吉而已亀筮之𫠦共違則¶
不可以有作矣凢謀先人者盡人事也&KR0025;逆先卜筮者¶
欽&KR0294;神也吉有三有卿士逆庻民逆者矣有汝則逆庶¶
民逆者矣有汝則逆卿士逆者矣&KR0002;亀&KR0025;筮&KR0025;則皆不¶
害其為吉又至扵亀&KR0025;筮逆則可以作内而巳亀筮共¶
違則皆不可以有作也盖疑故卜筮卜筮者吾以謂通¶
<pb:KR4d0054_SBCK_010-15b>¶
諸神明神明之所&KR0025;則吾必其吉神明之𫠦違則吾必¶
其㐫誠之至謹之盡也八庶徴曰雨曰暘曰燠曰寒曰¶
風曰時五者来備各以其序庶草䌓廡一極備凶一極¶
無㐫曰休徴曰肅時雨&KR0002;曰乂時暘&KR0002;曰&KR0530;時燠&KR0002;曰¶
謀時寒&KR0002;曰聖時風&KR0002;曰咎徴曰狂恒雨若曰僣恒暘¶
&KR0002;曰豫恒燠&KR0002;曰急恒寒&KR0002;曰&KR0170;恒風&KR0002;何也曰雨曰¶
暘曰燠曰寒曰風所謂五者也曰時則五者之時也五¶
者無不至則𫠦謂五者耒備也無不時所謂各以其序¶
也五者無不至無不時則至扵庶草莫不蕃蕪言隂陽¶
和則萬物莫不茂盛也五者有𫠦甚則爲沴所謂一極¶
備㐫也有𫠦不至亦爲沴𫠦謂一極無㐫也扵五亊貌¶
<pb:KR4d0054_SBCK_010-16a>¶
足以作肅則時雨順之其咎狂則常雨順之言足以作¶
乂則時(暘/順)之其咎僭則常暘順之視足以作哲則時燠¶
順之其咎豫則常燠順之聴足以作謀則時寒順之其¶
咎急則常寒順之思足以作聖則時風順之其咎蒙則¶
常風順之凢言時者皆休之證凢言常者皆咎之證也¶
五亊之當否在扵此而五證之休咎應扵彼爲人君者¶
𫠦以不敢不念而考巳之得大扵天也曰王省惟&KR0010;卿¶
士惟月師尹惟日&KR0010;月日時無易百榖用成乂用明俊¶
明用章家用平康日月歳時既易百穀用不成乂用昏¶
不明俊民用微家用不寕何也此章之𫠦言者皆念用¶
庶證也休咎之證各象其事任其亊者王也與王共其¶
<pb:KR4d0054_SBCK_010-16b>¶
任者卿士師尹也則庶證之耒王與卿士師尹之𫠦當¶
省其所以致之者所謂念用庶證也王計一&KR0010;之證而¶
省之卿士計一月之證而省之師尹計一日之證而省¶
之所省多者其任責重𫠦省少者其任責輕其所䖏之¶
分然也王與卿士師尹之所省&KR0010;日月三者之時無易¶
言各順其任則百穀用成又用明俊民用章家用平康¶
王與卿士師尹之𫠦省日月&KR0010;三者之時既易言各違¶
其任則百穀用不成乂用昏不明俊民用微家用不寕¶
也庶民惟星星有好風星有好雨日月之行則有冬有¶
夏月之&KR0025;星則以風雨何也言星之所(好/不)同而日月之¶
行則有常度有常度者不妄&KR0025;則星不得作其好如矛¶
<pb:KR4d0054_SBCK_010-17a>¶
之好不同而王與卿士師尹之動則有常理有常理者¶
不妄&KR0025;則民不&KR0014;作其好故月行失其道而&KR0025;星之𫠦¶
好則以風雨猶王政失其常而&KR0025;民之𫠦好則以非僻¶
言此者以庶證之来王與卿士師尹則&KR0014;自省而民則¶
不&KR0014;自省者也民不&KR0014;自省則王與卿士師尹當省民¶
之得失而知巳之𫠦以致之者也巳之𫠦致者民得其¶
性則休證之𫠦集也巳之𫠦致者民失其性則咎證之¶
𫠦集也故省民者乃𫠦以自省也其反復如此者𫠦以¶
畏天変盡人事也知王與卿士師尹之𫠦省者如此則¶
知此章之𫠦言非念用庶證則不言也不知王與卿士¶
師尹之𫠦省者如此則扵念用庶證無所當而扵言為¶
<pb:KR4d0054_SBCK_010-17b>¶
贅矣是不知九疇之為九也九五福一曰夀二曰富三¶
曰康寕四曰攸好徳五曰考終命六極一曰㐫短折二¶
曰疾三曰&KR0104;四曰貧五曰惡六曰弱何也民&KR0014;保極則¶
不為外物戕其生理故壽食貨足故富無疾&KR0104;故康寕¶
于汝極故攸好徳無不得其死者故考終命人君之道¶
失則有不得其死者有戕其生理者故㐫短折不康故¶
疾不寕故&KR0104;食貨不足故貧不&KR0014;使之于汝極則剛者¶
至扵暴故惡柔者不&KR0014;立故弱此人君所以考巳之得¶
失扵民者也或曰福之言如此而不及貴賤何也曰九¶
疇者皆人君之道也福極者人君𫠦以考巳之得失扵¶
民福之在于民則人君之𫠦當嚮極之在于民則人君¶
<pb:KR4d0054_SBCK_010-18a>¶
之所當畏福言攸好徳則致民於善可知也極言惡弱¶
則(致/民)扵不善可知也視此以嚮畏者人君之亊也末有¶
攸好德而非可貴者也未有惡弱而非可賤者也故攸¶
好徳則錫之福謂貴之𫠦以&KR0134;天下之人使恊于中固¶
巳見之皇極矣於皇極言之者固𫠦以勉人扵福極不¶
言之者攸好徳與惡弱之在乎民則考吾之得失者尽¶
矣貴賤非考吾之得失者也人君之扵五行始之以五¶
亊修其性扵巳次之以八政推其用扵人次之以五紀¶
恊其時扵亊次之以皇極謹其常以&KR0063;天下之故而率¶
天下之民次之以三德治其中不中以&KR0408;天下之変次¶
之以稽疑以審其吉㐫扵人神次之以庶證以考其得¶
<pb:KR4d0054_SBCK_010-18b>¶
失扵天終之以福極以考其得失於民其始終先後與¶
夫粗精小大之際可謂盡矣自五亊至于六極皆言用¶
而五行不言用者自五事至扵六極皆以順五行則五¶
行之用可知也虞書扵六府言&KR0113;則箕子扵五行言其¶
所化之因扵人者是也虞書扵六府次之以三亊則箕¶
子扵五行次之以五亊而下是也虞書扵九功言戒之¶
用休董之用威則箕子扵九疇言庶證之與福極是也¶
則知二帝三王之治天下其道未嘗不同者萬世之𫠦¶
不&KR0014;易此九疇之所以為大法也¶
　　　進太祖皇帝総序状¶
右臣誤&KR0013;聖恩付以史事今月三日延和殿伏&KR0170;靣諭¶
<pb:KR4d0054_SBCK_010-19a>¶
𫠦以任屬臣者臣愚不肖不知𫠦䖏是以蚤夜一心極¶
慮惟祖宗積累功徳非可形容矧臣之鄙豈&KR0014;擬議髣¶
髴將無以使列聖巍巍之偉跡焜燿昭徹布在方𠕋此¶
臣之𫠦以惴惴也&KR0060;惟前世原大推功必始扵受命之¶
君以明王迹之𫠦自故啇頌所紀繇湯上至扵契周詩¶
生民清庙本扵后稷文王宋興太祖開建鴻業更立三¶
材為帝者首陛下𫠦以命臣𩔰楊褒大之意固以謂太¶
祖雄材大畧千載以耒特起之主囯家𫠦繇興無前之¶
烈宜明白暴見以&KR0116;窹万世傳之無窮臣&KR0060;考舊聞伏¶
念旬月次輯太祖行事揆其指意𫠦出終始之際論著¶
于篇敢繕寫上塵臣内自省大懼智不足以窺測髙逺¶
<pb:KR4d0054_SBCK_010-19b>¶
文不&KR0085;以推闡精㣲使先帝成功盛徳晦昧不章不能¶
滿&KR0085;陛下仁孝継述之心仰&KR0018;㤙待無以自贖伏惟陛¶
下聡明睿智不卋之姿非群臣所&KR0014;望如賜裁㝎使臣¶
獲受成法更去粃繆存其可采繋扵太祖本紀篇未以¶
為國史書首以称明詔萬分之一臣不勝大願惟陛下¶
留意財𦍒臣未敢請對謹具状以𫠦論著随状上進以¶
聞伏侯勑㫖¶
　　　太祖皇帝総叙¶
孟唐之敝自天寳巳後紀綱䆮壊不能自振以至扵失¶
天下五代興起五十餘年之間更八姓十有四君危亡¶
之変数矣其尤甚也契丹遂入中囯擅立名號當是時¶
<pb:KR4d0054_SBCK_010-20a>¶
天地五行人事之理反易繆亂不同夷狄者亡㡬耳太¶
祖為天下𫠦戴踐尊位以生民為任故&KR0134;農桑薄賦斂¶
緩刑罰除舊政之不便民者詔令勉覈相属推其心無¶
一日不在百姓也知方鎮之病民也故設通判之貟使¶
歛以繩墨&KR0104;吏民之不良也故数使在位舉其所知患¶
吏或受賕或不奉法也故罪至死徒一無𫠦貸原其意¶
盖以謂遭世大衰不如是吏不知禁不&KR0014;救民扵焚溺¶
之中也征伐既下諸國必先以逋欠滌煩苛賙乏絶雪¶
寃滯惠農民㧞人才申命郡邑反復不倦&KR0137;遇水旱輙¶
&KR0188;食請禱欲移災扵已其扵群臣有㤙舊有勞能待之¶
各盡其分以位貴之以財冨之有男使尚主有女使嫁¶
<pb:KR4d0054_SBCK_010-20b>¶
宗室其予人之周也如此即材可用雖讎不&KR0440;不可用¶
雖光𩔰矣不䖏以𫝑其有罪多縦貸之或賜之使自媿¶
及至堅明約束以整齊天下者亦使之不䏻踰也强僣¶
之國皆接以恩禮啇賈徃耒不禁有出境犯其令者迺¶
爲之置市邉邑使两利有𫠦乏少常振助之征伐所加¶
必其罪暴者師出未嘗不以義也其君長已降及就俘¶
執道路勞問迎致使者相望既至罪不数辱之&KR0278;假秩¶
禄及其宗親吏属賜以田宅使子孫世守擁護保全皆¶
得以夀考終自晋既覆㓕契丹寖大中國惴畏不敢當¶
太祖㧞用材武護西北邉寵以非常之恩任属專𦗟信¶
明常遣戍卒戒之曰我猶赦汝郭進殺汝矣有訟進者¶
<pb:KR4d0054_SBCK_010-21a>¶
謂曰進軍政𫿞此必犯進法送進使殺之関市租賦諸¶
將得恣用不問出入以其故士附闘者盡力諜者盡情¶
邉臣可諉者皆十餘年不易其任然位不過巡檢使衆¶
不過三五千人盖任專則势便位不極則士勵兵少則¶
用約御將亦多術矣緫其𫠦長能兼用之故&KR0014;省費息¶
民振新集之衆屈慿陵之虜也盖太祖䔍扵孝友有天¶
下之行聡明智勇有天下之材仁必愛人有天下之志¶
包含徧覆有天下之量守之以勤儉恭慎虚心納諫鍳¶
扵奥蜀以奢侈爲戒思天下之重不復遊畋封拜諸子¶
務自約損不盡循故典收納學士大夫用之不求其俻¶
或守難進之莭亦不奪也晚喜讀書&KR0134;諸將以學曰欲¶
<pb:KR4d0054_SBCK_010-21b>¶
使之知治道也兼覆夷夏從容以徳江南平覽捷書而¶
位曰師征不義而顧令吾民死兵彼何&KR0018;㢤秦州巳入¶
尚波于之地却而不受錢俶耒(朝/復)歸之越契丹願聽盟¶
約逡巡退抑不自矜伐天下大𫝑連数十城之鎮割其¶
故地以小其力易動勤畜之兵歛置懐服以消其難至¶
扵舉賢良崇孝弟綴礼樂明考課雖宇内&KR0004;輯然庶政¶
大体彌綸備具遺文故事施扵後世皆可為法民扵是¶
時從死更生室家相保士農工賈各還其職鳥獸草木¶
亦莫不遂前世舊臣備將相䖏腹心𤓰牙之任者一旦¶
回心奉令北郷如素委質天下廣都通邑兼地千里徳¶
懐二三之臣&KR0018;衆自用令之不&KR0025;召之不至者尚数十¶
<pb:KR4d0054_SBCK_010-22a>¶
皆束袵来庭代易奔走如水湊下粤蜀吴楚歐閩之君¶
分天下爲八九曰帝與王𫝊子及孫更数十&KR0010;者編名¶
因虜並聚闕下四海之内混斉爲一海東之囯高麗極¶
南交阯西戎&KR0269;蕃回紇北狄契丹皆請吏奉貢天地所¶
養通途之属莫不内附當是時更立天下與民爲始天¶
地五行人事之理亂而復正盖太祖之扵受命非如前¶
世之君圖衆以智啚柄以力其䖏心積慮非一夕一日¶
在扵取天下也其在天者暦数在人者群臣萬民三軍¶
之士不㱕周㱕太祖未有知其𫠦以然者所謂天也及¶
其𫝊天下也舎子属弟是則太祖之受天下與舜受之¶
尭禹受之舜其揆一也其𫝊天下與尭𫝊之舜舜𫝊之¶
<pb:KR4d0054_SBCK_010-22b>¶
禹其揆一也受天下及𫝊天下視天與人而巳非其心¶
未嘗有天下豈䏻如是㢤世以謂太祖不世出之主與¶
漢高祖同盖太(祖/爲)人有大度意豁如也知人善任使與¶
漢高祖同固然也太祖承自天寳以後更五代二百餘¶
年極敝之天下漢祖承全盛之秦二世之末天下始乱¶
𫠦因之𫝑既殊太祖開建帝業作則垂憲後常可行漢¶
祖粗㝎海内而巳不及一太祖立折杖法脫民榜笞死¶
禍㝎著常刑一本寛太漢祖雖約法三章然&KR0079;刑三族¶
之誅至孝文始去不及二太祖功臣皆故䓁夷及位㝎¶
上下相安始終一意漢祖疑間諸將夷㓕其家不及三¶
太祖削大弱&KR0416;藩臣遵職漢祖封國過制友者更起累¶
<pb:KR4d0054_SBCK_010-23a>¶
世乃定不及四太祖征伐必克漢祖數𢧐輙北不及五¶
太祖文武自出群臣莫及漢祖非得三傑之𦔳不得無¶
失不及六開寳之&KR0004;南海先下趙佗分越而帝漢祖不¶
䏻禁不及七太祖不用兵契丹自附漢祖折厄白登身¶
僅免禍不及八太祖後宫二百問願歸者復去四之一¶
漢祖溷於祍席女禍及宗不及九太祖明扵太計以属¶
天下漢祖擇嗣不審㡬墜厥世不及十也漢祖𫠦不&KR0014;¶
及其大者如此是自三代巳耒撥亂之主未有及太祖¶
也三代盛矣然禹之孫太康失國湯之孫太甲放&KR0440;文¶
武之後三世𫝊昭王不返扵楚繇漢以下變故之宻盖¶
不可勝道也太祖經始大基流風遺澤𫠦&KR0013;者逺五聖¶
<pb:KR4d0054_SBCK_010-23b>¶
遵業至今百有二十餘年上下和樂無變容動色之慮¶
接扵耳目治安乆長自三代以耒𫠦未有也維太祖創¶
始𫝊後比迹尭舜綱理天下軼扵漢祖太平之業施扵¶
無窮三代𫠦不及成功盛徳其至矣㢤盖唐天寳十四¶
年天下戸八百九十一萬太祖元年戸九十六萬末年¶
天下既㝎户三百九萬今上元豊二年戸一千三百九¶
十一萬六聖之徳澤覆露生飬斯其𫠦以盛也本原事¶
實其𫠦繇致此有自也㢤¶
元豐𩔖藁卷第十¶
