# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:58
#+PROPERTY: JUAN 26

<md:KR4d0054_SBCK_025-11b>¶<md:KR4d0054_SBCK_026-1a>¶
<pb:KR4d0054_WYG_026-1a>
欽定四庫全書
　元豐類藁巻

二十六¶
　　　　　　　　　　　　　宋　曾鞏　撰
　　制誥¶
　　　知州制¶
昔先王之法道民以徳齊之以禮而有恥且格後世不¶
及然破觚以為圜斵雕以為樸禁罔踈闊而吏治蒸蒸¶
不至於姦猶為近古朕甚慕之今能與吾共成此理者
<pb:KR4d0054_WYG_026-1b>
其唯循良之吏乎以爾為能與在茲選使刑罰清而風¶
俗美爾能善於其職則明考察而公賞勸朕豈貳於必¶
行其尚自强方觀爾効¶
　　　知河陽制¶
盟津冀豫之域背河向洛成臯之間天下之重地也山<md:KR4d0054_SBCK_026-1b>¶川之固為國屏翰分土而治非文武之特曷可以當選¶
授哉某以材進拔閱試已孚俾仍近班往祗厥服有生¶
齒之衆屬爾撫和有連營之師待爾綏輯尚茂循良之
<pb:KR4d0054_WYG_026-2a>
效庶寛西顧之憂¶
　　　知軍制¶
開建城壁本以輯治軍旅今四方既平而假守之臣實¶
任民事列於有土之官矧朔北並邊寄屬尤慎爾以選¶
擇往祗朕命夫能宣布恩威以拊循吾人而懷附異俗¶
則為善於其職尚思爾守無替訓辭¶
　　　通判制¶
州有治中以佽助其長綱紀衆務舊矣今列城之守皆<md:KR4d0054_SBCK_026-2a>¶
<pb:KR4d0054_WYG_026-2b>
有貳焉蓋亦其任也爾以考擇往祗厥叙尚思稱職以¶
報朕恩¶
　　　罷館職加官制¶
夫為官擇人處其名者必任其事而儒館之設有位號¶
而無分職使學士大夫將何以效其實歟是用命爾進¶
階一等而罷其虚稱其有異能朕將明試以功庶爾之¶
材得施於用以成朕招俊乂康庻位之意焉其尚懋哉¶
　　　賞功制一
<pb:KR4d0054_WYG_026-3a>
王師西封爾能奮力行陣斬獻首馘稽諸賞典宣進官¶
榮爾尚勉哉益圖來効¶
　　　賞功制二<md:KR4d0054_SBCK_026-2b>¶擐甲執兵人之重任賞信而速所以勸功爾爰整我師¶
徂征西土大殱醜類來獻厥俘圖爾之勞進階一等尚¶
思奮勵以佇異恩¶
　　　團練使駙馬都尉制¶
大長公主吾姑也位號禮服褒崇光大國有彛章蓋其
<pb:KR4d0054_WYG_026-3b>
下嫁必得勲閥之門良能之士然後可以成先帝愛育¶
之仁而稱朕隆崇之誼某貴舊家子内外行完是用選¶
見於廷命之進尚團兵重任倅馬美名兼而授之蓋稽¶
故事夫恭儉靖慎可以保令聞而綏寵禄茲惟朕訓汝¶
尚勉哉¶
　　　磨勘轉官制一<md:KR4d0054_SBCK_026-3a>¶吏之在位者積歲月之勤應有司之格必有甄進以明¶
勸奬此國家之典也今序爾之勞遷位一等往思祗服
<pb:KR4d0054_WYG_026-4a>
以稱朕恩¶
　　　磨勘轉官制二¶
朕謹名分正官守以董齊百工至其有試用之勞無踐¶
履之玷則皆稽其歲月法有甄進所以使吾勤事之吏¶
知所勸也今有司比爾之課應於遷格宜升階品以允¶
新書其朕恩往思來効¶
　　　軍功制一¶
惟羌稔惡世盗西疆理將殄除内自生變致天之伐非
<pb:KR4d0054_WYG_026-4b>
朕敢私爾躬提偏師摧䧟醜類震動河外宣明國威破<md:KR4d0054_SBCK_026-3b>¶竹之功成在旦夕賞不逾月朕尚遲之用遷爾官以勵¶
衆士能殱大憝當有異恩¶
　　　軍功制二¶
河外之地我之舊服羌能靖綏則以畀之今其將亡自¶
相戕害爰命討伐蓋將天威某沉勇有謀提兵以出獻¶
俘斬馘屢奏厥功擢進使名以昭信賞能殱首惡尚有¶
異恩
<pb:KR4d0054_WYG_026-5a>
　　　軍功制三¶
朕惟羌之猖狂内相賊殺致天之伐爰命六師止除罪¶
人復吾故地而已爾握兵而出屢以㨗聞盖夫軍賞之¶
行速則衆勸是用進爾之秩以激士心尚有不次之恩<md:KR4d0054_SBCK_026-4a>¶以待凱還之喜¶
　　　新及第授官制¶
朕立學以養天下之材設科以進其造秀之士其於教¶
𨗳推擇欲成美俗於四方得羣能於庶位者可謂盡其
<pb:KR4d0054_WYG_026-5b>
意矣爾以經行文學選自朕躬命以一官將觀汝效往¶
祗厥叙思稱朕恩¶
　　　責將制¶
汝始以微功進朕不次用汝而屬之守邊乃冒吾法出¶
蠻夷之中發人採金無出入之籍有侵盗之刑朕惟不¶
欲數使逺人煩於追逮繫獄也寧失汝罪不究窮之¶
　　　堂後官轉官制<md:KR4d0054_SBCK_026-4b>¶吾調兵于外而號令節制之繇中出者汝以宰屬與於
<pb:KR4d0054_WYG_026-6a>
治文書赴期會能辦吾事進秩一等以奬爾勞尚思恪¶
勤無墜厥守¶
　詔¶
　　　勸學詔¶
朕惟先王興庠序以風四方所以使學士大夫明其心¶
也夫心無蔽故施之於已則身治而家齊推之於人則¶
官修而政舉其流及逺則化民成俗常必繇之古之所¶
以長人材厚人倫者本是而已朕甚慕之故設學校重
<pb:KR4d0054_WYG_026-6b>
學官之選而厚其禄凡欲以誘誨學者庶幾于古也而¶
在位者無任職之心承業者無慕善之志至於師生相<md:KR4d0054_SBCK_026-5a>¶冐挾賂為姦嚚訟囂然駭于衆聽而况欲倡率訓𨗳洽¶
于禮義磨礱陶冶積於人心使方聞修潔之士充於朝¶
廷孝悌忠篤之風行於鄉邑其可得乎朕甚憫焉故更¶
制博士而講求所以訓勵之方定著於令以為學制予¶
樂育天下之材而庶幾先王之治者可謂至矣自今有¶
敦行誼謹名節肅政教出入無悖明于經術者有司其
<pb:KR4d0054_WYG_026-7a>
以次升之使聞于朕將考擇而用之以勸于爾衆士有¶
偷懦怠惰不循于教學不通明者博士吾所屬也其申¶
之以誘𨗳使其能有易於志而卒歸於善固吾之所受¶
也予既明立學之教具為科條其於學者有奬進退黜¶
之格以昭勸戒至於學官其能明於教率而詳於考察<md:KR4d0054_SBCK_026-5b>¶有得人之稱則得以信賞若訓於無方而取舎失實亦¶
將論其罰焉明以告爾朕言不欺尚其懋哉無詒爾悔¶
　　　勸農詔
<pb:KR4d0054_WYG_026-7b>
夫農衣食之所由出也生民之業莫重焉一夫之力所¶
耕百畆養生送死與夫出賦稅給公上者皆取具焉不¶
幸水旱螟螣之菑往往而有可謂勞且艱矣從政者知¶
其如此故不違其時不奪其力以使之明時之因析以¶
授之差地之腴瘠以處之春省耕秋省斂以助之詩曰¶
饁彼南畆田畯至喜言上所以勞之也又曰駿發爾私¶
終三十里言上所以勸之也其奬勵成就之者如此朕¶
自承天序内重司農之官外遣勸農之使為之弛力役<md:KR4d0054_SBCK_026-6a>¶
<pb:KR4d0054_WYG_026-8a>
均地征修水利或一雨愆期則憂見於色或一糓不成¶
則為加惻怛有復除之科有賑恤之令夙夜孜孜勞心焦¶
思者凡以為農也今耕者衆矣而尚有未勉墾田廣¶矣
而尚有未闢豈拊循勸率有所未備歟抑吏怠而忽¶不
能宣究歟有司其於農桑之務益思所以除害興利¶詔
令已具者無或雍閼所未盡者勿憚以聞要使縁南¶畆
之民舉忻忻然樂職安業洽於富足稱朕意焉¶
　　　正長各舉屬官誥
<pb:KR4d0054_WYG_026-8b>
蓋聞堯之治曰百姓昭明舜之治曰四門穆穆然則當¶
是之時在位皆君子其是非不惑可知也故堯欲釐百¶
工舜欲熈帝載求可任者皆訪諸四岳因四岳以命禹<md:KR4d0054_SBCK_026-6b>¶又因禹以命稷契臯陶因羣臣之讓僉曰以命垂益伯¶
夷因伯夷以命䕫龍其審官用賢不自任其聰明而稽¶
之於衆如此然存於書二帝所命者羲和九官十二牧¶
皆官之正長也至於屬官則未有二帝嘗命之者其遺¶
法之可考則周穆王命伯景為太僕正戒之曰慎簡乃
<pb:KR4d0054_WYG_026-9a>
僚無以巧言令色便僻側媚其惟吉士則自擇其官之¶
屬者官之正長之事此先王之成法也漢魏以來公府¶
郡國亦皆自辟其屬而唐陸贄請使臺省長官自擇僚¶
屬蓋上下之體相承如此以周天下之務此古今之通¶
理也今朕董正治官始自三省至于百工皆正其名夫¶
使在位皆君子而是非不惑此朕素所以勵士大夫也<md:KR4d0054_SBCK_026-7a>¶故凡官之長貳朕既考擇而任之尚書政本也自郎已¶
下用吏甚衆其令僕射左右丞尚書侍郎各於其所部
<pb:KR4d0054_WYG_026-9b>
員有未備皆舉二人以聞朕將擇而用之其未用者亦¶
識其名以待用朕稽於古以正百官稽於衆以求天下¶
之士其勤可謂至矣惟官之長貳之臣皆朕所屬以共¶
成天下之治其尚體朕意所舉惟公以應朕之求所陳¶
惟實以嚴朕之詔其得材失士有司其各以等差具為¶
賞罰之格朕將舉而行之賞吾不悋罰亦無捨非獨搜¶
揚幽滯庶幾為官得人亦將以觀吾大臣之能使朕得¶
與衆士大夫合志同心以進天下之材作則垂法行之
<pb:KR4d0054_WYG_026-10a>
於今以詒後世追于先王之成憲無令唐虞有周專美<md:KR4d0054_SBCK_026-7b>¶於古不其美歟咨爾庶位其諭朕意(一作/懷)¶
　　　賜高麗詔¶
蓋聞在昔夏后分天下為五服地有逺近故治有詳略¶
而聲教之盛東漸于海朕甚慕之顧徳不明何以逮此¶
而爾東國之君欽誠内附數遣使者乘不測之川獻其¶
方貢惟爾之義朕實寵嘉宜有異恩以稱勤恪而爾比¶
縁養痾以醫為請眷然東顧朕預憂之是用擇遣方技
<pb:KR4d0054_WYG_026-10b>
之官具舟以往爾惠彼一方神明相祚藥劑所補以時¶
康寧達於予聞欣慶方屬而遽馳僚從來致謝章覽以¶
慰懷奬勸良厚爾乃自祖以來保乂彼土其尚頥精神¶
强飲食格于眉壽以均福于有衆使爾有世濟其美之<md:KR4d0054_SBCK_026-8a>¶功而朕預聲教及逺之休其始自今永孚于好¶
　　䇿¶
　　　擬代廷試進士䇿問三首¶
　　　䇿問一
<pb:KR4d0054_WYG_026-11a>
朕有志於卑漢唐之治而欲比迹於唐虞三代之盛故¶
於書無所不學而通其意於天下之事無所不講而極¶
其本末於人之材長養成就之者甚厚求而用之者甚¶
至於民之務憂勤思念者甚詳撫而綏之者甚力患風¶
俗之敝也正已以先百姓而明於教示患政理之陋也¶
稽古以定制度而謹於持循欲斥大疆土勞於經武欲¶
懷附夷狄也廣於推恩人之所欲者不敢違人之所惡<md:KR4d0054_SBCK_026-8b>¶者不敢强賞不敢以喜而濫刑不敢以怒而淫羣臣之
<pb:KR4d0054_WYG_026-11b>
進對者夕請而朝見之四方之奏事者旦入而暮報之¶
未嘗有聲色之娛未嘗有畋遊之好不營宫室不崇苑¶
囿衣服飲食取具而已兢兢業業不敢暇逸日慎一日¶
十有六年于茲矣惟先聖王之烈雖自視欿然察其用¶
心如朕者亦可以無憾矣然古之大有為之君必有大¶
效於天下至於小能小善亦各有小補焉奚獨至於朕¶
也意彌篤而功未見於人行彌勵而徳未見於世豈所¶
謂是者非歟所謂能者否歟抑所行者為可止歟所舎
<pb:KR4d0054_WYG_026-12a>
者為可用歟將在位者奉承法令苟為空文而不務究¶
宣朕意歟意者今去古逺先王之政不可以復歟凡朕<md:KR4d0054_SBCK_026-9a>¶之所為繇前者其失安在宜於今者先後施設其要如¶
何唐虞三代之所以成功徳者孰近於今可推而行之¶
漢唐之卑者孰存於今可革而去之其悉心以對朕將¶
自擇¶
　　　䇿問二¶
夫有二南之化則有羔羊之大夫兎罝之士廣漢之女
<pb:KR4d0054_WYG_026-12b>
其成人之材則見於思齊其成物之性則見於行葦蓋¶
王者之治繇近及逺其效如此何其風俗美而流澤深¶
也今朕躬禮義以先天下恐其未諭也崇庠序以𨗳之¶
縻(一作/靡)爵賞以勸之患其未從也以政率之以威董之¶
可謂盡心矣然朝廷之臣未能有素絲之節正直之行<md:KR4d0054_SBCK_026-9b>¶中林之士未能有慎獨之心女子之誼未能有翹翹之¶
節况於有徳有造成人之材牛羊勿踐遂物之性可望¶
其髣髴乎朕於士民憊精刻(一作/克)意以待其善而天下
<pb:KR4d0054_WYG_026-13a>
靡靡便文苟偷而已何其習之難變也夫先王之教其¶
本豈易於身先之其具豈易於崇庠序靡爵賞修政
刑¶以將之與今之所務者同也然以今方古違從之效異¶
何也豈今之所知者不明所尚者不審歟抑人散乆矣¶
不可以復化歟子大夫待問于廷其以經對¶
　　　䇿問三¶
朕獲承祖考懼徳不明故小大之事躬親省决以夜繼¶
日不敢自暇而政未加善側身踐行兢兢業業不敢自<md:KR4d0054_SBCK_026-10a>¶
<pb:KR4d0054_WYG_026-13b>
逸為天下先而俗未加厚崇庠序之化信賞罰之法以¶
開𨗳而士未加勵憫農惠商補其乏闕除其疾苦以勸¶
助而民未加富礪器械教士卒所以經營之者甚具而¶
武事未立也定制度正官號所以彌綸之者至備而文¶
治未洽也至於百工未昭彛倫未叙四民未盡得其職¶
萬物未盡遂其性中國之勢或詘於夷狄九州之地未¶
一於舊服是皆戾於古豈朕之不敏所知者非其要所¶
繇者失其統歟抑羣臣之在事者不稱其任不能輔佐
<pb:KR4d0054_WYG_026-14a>
歟將乖繆之習乆更革損益之始其功難見歟朕之待¶
物者未甞不以誠而下之應上者皆文具而巳是何故¶
也意朕之所為與古之所以致治者無異而其效之不<md:KR4d0054_SBCK_026-10b>¶同何也二帝三王秦漢以來迄於唐及五代雖功徳有¶
間然其所以治且昌與夫所以衰亂失之者其跡可考¶
其原必有在方其治且昌也所繇之路先後本末其一¶
致歟抑有殊也其衰亂失之也浸漸積累所以致之一¶
揆而已邪抑不然也知古今明治亂子大夫之職也其
<pb:KR4d0054_WYG_026-14b>
具著於篇朕將親覽¶
　
　
　
　
　
　
　元豐類藁巻二十六
