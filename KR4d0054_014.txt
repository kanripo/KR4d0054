# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:58
#+PROPERTY: JUAN 14

<md:KR4d0054_SBCK_013-13b>¶<md:KR4d0054_SBCK_014-1a>¶
<pb:KR4d0054_WYG_014-1a>
欽定四庫全書
　元豐類藁卷十四¶
　　　　　　　　　　　　　宋　曾鞏　撰
　　序¶
　　　送傅

向老令瑞安序¶
向老傅氏山陰人與其兄元老讀書知道理其所為文¶
辭可喜太夫人春秋高而其家故貧然向老昆弟尤自¶
守不苟取而妄交太夫人亦忘其貧余得之山陰愛其
<pb:KR4d0054_WYG_014-1b>
自處之重而見其進而未止也特心與之向老用舉者¶
令温之瑞安將奉其太夫人以往予謂向老學古其為¶
令當知所先後然古之道盖無所用於今則向老之所¶
守亦難合矣故為之言庻夫有知予為不妄者能以此¶
而易彼也<md:KR4d0054_SBCK_014-1b>¶　　　送周屯田序¶
士大夫登朝廷年七十上書去其位天子官其一子而¶
聽之亦可謂榮矣然而有若不釋然者余為之言曰古
<pb:KR4d0054_WYG_014-2a>
之士大夫倦而歸者安居几杖膳羞被服百物之珍好¶
自若天子養以燕饗飲食鄉射之禮自比子弟袒韝鞠¶
&KR0957;以薦其物諮其辭説不於庠序則於朝廷時節之賜¶
縉紳之禮於其家者不以朝則以夕上之聽其休為不¶
敢勤以事下之自老為無為而尊榮也今一日辭事還¶
其廬徒御散矣賔客去矣百物之順其欲者不足人之¶
羣嬉属好之交不與約居而獨遊散棄乎山墟林莽僻¶
巷窮閭之間如此其於長者薄也亦曷能使其不欿<md:KR4d0054_SBCK_014-2a>¶
<pb:KR4d0054_WYG_014-2b>
然於心邪雖然不及乎尊事可以委蛇其身而益閒不¶
享乎珍好可以窒煩除薄而益安不去乎深山長谷¶豈
不足以易其庠序之位不居其榮豈有患乎其辱哉¶然
則古之所以殷勤奉老者皆世之任事者所自為於¶士
之倦而歸者顧為煩且勞也今之置古事者顧有司¶為
少耳士之老於其家者獨得其自肆也然則何為動¶其
意邪余為之言者尚書屯田員外郎周君中復周君¶與
先人俱天聖二年進士與余舊且好也既為之¶辨其不
<pb:KR4d0054_WYG_014-3a>
釋然者又欲其有以處而樂也讀余言者可無異周¶君
而病今之失矣南豐曾鞏序¶
　　　送江任序<md:KR4d0054_SBCK_014-2b>¶均之為吏或中州之人用於荒邉側境山區海聚之間¶
蠻夷異域之處或燕荆越蜀海外萬里之人用於中州¶
以至四遐之鄉相易而往其山行水渉沙莽之馳往往¶
則風霜氷雪瘴霧之毒之所侵加蛟龍虺蜴虎豹之羣¶
之所抵觸衝波急洑隤崖落石之所覆壓其進也莫不
<pb:KR4d0054_WYG_014-3b>
籯粮舉藥選舟易馬刀兵曹伍而後動戒朝奔夜變更¶
寒暑而後至至則宫廬器械被服飲食之具土風氣候¶
之宜與夫人民謡俗語言習尚之務其變難遵而其情¶
難得也則多愁居惕處嘆息而思歸及其久也所習已¶
安所蔽已解則歲月有期可引而去矣故不得專一精¶
思修治具以宣布天子及下之仁而為後世可守之法<md:KR4d0054_SBCK_014-3a>¶也或九州之人各用於其土不在西封在東境士不必¶
勤舟車輿馬不必力而已傳其邑都坐其堂奥道途所
<pb:KR4d0054_WYG_014-4a>
次升降之倦凌冒之虞無有接于其形動于其慮至則¶
耳目口鼻百體之所養如不出乎其家父兄六親故舊¶
之人朝夕相見如不出乎其里山川之形土田市井風¶
謡習俗辭説之變利害得失善惡之條貫非其童子之¶
所聞則其少長之所遊覽非其自得則其鄉之先生老¶
者之所告也所居已安所有事之宜皆已習熟如此能¶
專慮致勤職事以宣上恩而修百姓之急其施為先後¶
不待旁諮久察而與奪損益之幾已斷於胷中矣豈累
<pb:KR4d0054_WYG_014-4b>
夫孤客逺寓之憂而以苟且决事哉臨川江君任為洪<md:KR4d0054_SBCK_014-3b>¶之豐城此兩縣者牛羊之牧相交樹木果蔬五榖之壟¶
相入也所謂九州之人各用於其土者孰近於此既已¶
得其所處之樂而厭聞飫聽其人民之事而江君又有¶
聰明敏給之材廉潔之行以行其政吾知其不去圖書
講¶論之適賔客之好而所為有餘矣盖縣之治則民自
得¶於大山深谷之中而州以無為於上吾將見江西之
幕¶府無南嚮而慮者矣於其行遂書以送之南豐曾鞏
<pb:KR4d0054_WYG_014-5a>
序¶
　　　送劉希聲序¶
東明劉希聲來臨川見之其貎勉於禮其言勉於義¶其
行亦然其久益堅其讀書為辭章日盛從予遊三年¶予
愛之今年慶厯五年還其鄉過予别與之言曰東明<md:KR4d0054_SBCK_014-4a>¶汴
邑也子之行問道之所嚮者以告子子也一趨焉而¶不
息至乎爾也苟為一從焉一違焉雖不息决不至也¶子
也好問聖人之道亦如是而已矣五月四日序
<pb:KR4d0054_WYG_014-5b>
　　　送李材叔知栁州¶
談者謂南越偏且逺其風氣與中州異故官者皆不欲¶
久居往往車船未行輒以屈指計歸日又咸小其官以¶
為不足事其逆自為慮如此故其至皆傾摇解弛其憂¶
且勤之心其習俗從古而爾不然何自越與中國通已¶
千餘年而名能撫循其民者不過數人邪故越與閩蜀¶
始俱為夷閩蜀皆已變而越獨尚陋豈其俗不可更與¶
盖吏者莫致其治教之意也意亦其民之不幸也已彼
<pb:KR4d0054_WYG_014-6a>
不<md:KR4d0054_SBCK_014-4b>¶知繇京師而之越水陸之道皆安行非若閩溪峽江
蜀¶棧之不測則均之吏於逺此非獨優歟其風氣吾所
諳¶之與中州亦不甚異起居不違其節未甞有疾苟違
節¶雖中州寧能不生疾邪其物産之美果有荔子龍眼
蕉¶柑橄欖花有素馨山丹含笑之属食有海之百物累
歲¶之酒醋皆絶於天下人少鬬訟喜嬉樂吏者唯其無
久¶居之心故謂之不可如其有久居之心奚不可邪古
之¶人為一鄉一縣其德義惠愛尚足以薫蒸漸澤今大
<pb:KR4d0054_WYG_014-6b>
者¶專州豈當小其官而不事邪令其得吾説而思之人
咸¶有久居之心又不小其官為越人滌其陋俗而敏於
治¶居閩蜀上無不幸之歎其事出千餘年之表則其美
之<md:KR4d0054_SBCK_014-5a>¶巨細可知也然非其才之頴然邁於衆人者不能也
官¶於南者多矣予知其才之頴然邁於衆人能行吾説
者¶李材叔而已材叔久與其兄公翊仕同年同用薦者
為¶縣入秘書省為著作佐郎今材叔為栁州公翊為象
州¶皆同時材又相若也則二州交相致其政其施之速
<pb:KR4d0054_WYG_014-7a>
勢¶之便可勝道也夫其越之人幸也夫其可賀也夫¶
　　　送趙宏序¶
荆民與蠻合為寇潭旁數州被其害天子宰相以潭重¶
鎭守臣不勝任為改用人又不勝復改之守至上書乞¶
益兵詔與撫兵三百殿直天水趙君希道實䕶以往希¶
道雅與予接間過予道潭之事予曰潭山川甲兵如何<md:KR4d0054_SBCK_014-5b>¶食幾何賊衆寡強弱如何予不能知能知書耳書之載
若¶潭事多矣或合數道之兵以數萬絶山谷而進其勢
<pb:KR4d0054_WYG_014-7b>
非¶不衆且健也然而卒殱焉者多矣或單車獨行然而
以¶克者相踵焉顧其義信如何耳致吾義信雖單車獨
行¶寇可以為無事龔遂張綱祝良之類是也義信不足
以¶致之雖合數道之兵以數萬卒殱焉適重寇耳况致
平¶邪楊旻裴行立之類是也則兵不能致平致平者在
太¶守身也明矣前之守者果能此天子宰相烏用易之
必¶易之為前之守者不能此也今往者復曰乞益兵何
其¶與書之云者異邪予憂潭民之重困也寇之益張也
<pb:KR4d0054_WYG_014-8a>
往¶時潭吏與旁近郡勒力勝賊者暴骸者戮降者有之
今<md:KR4d0054_SBCK_014-6a>¶之往者將特不為是而已邪抑猶不免乎為是也天
子¶宰相任之之意其然邪潭守近侍臣使撫覘潭者郎
吏¶御史博士相望為我諗其賢者曰今之言古書往往
曰¶迂然書之事乃已試者也師已試而施諸治與時人
之¶自用孰為得失邪愚言倘可以平潭之患今雖細然
大¶中咸通之間南方之憂常劇矣夫豈階於大哉為近
臣¶郎吏御史博士者獨得而不思也希道固喜事者因
<pb:KR4d0054_WYG_014-8b>
其¶行遂次第其語以送之慶厯六年五月日曾鞏序¶
　　　送王希序(字潛¶之/)
鞏慶厯三年遇潛之於江西始其色接吾目已其言接¶
吾耳久其行接吾心不見其非吾愛也從之游四年間<md:KR4d0054_SBCK_014-6b>¶鞏於江西三至焉與之上滕王閣泛東湖酌馬跑泉最¶
數游而久乃去者大梵寺秋屏閣閣之下百步為龍沙¶
沙之涯為漳水水之西涯横出為西山皆江西之勝概¶
也江西之州中凡遊觀之可望者多西山之見見西山
<pb:KR4d0054_WYG_014-9a>
最正且盡者唯此閣而已使覽登之莫窮于此樂乎莫¶
與為樂也况龍沙漳水水涯之陸陵人家園林之属于¶
山者莫不見可見者不特西山而已其為樂可勝道邪¶
故吾與潛之游其間雖數且久不厭也其計於心曰奚¶
獨吾游之不厭也將奉吾親託吾家於是州而游於是¶
以歡吾親之心而自慰焉未能自致也獨其情旦而作¶
夜而息無頃焉忘也病不游者期月矣而潛之又遽去<md:KR4d0054_SBCK_014-7a>¶其能不憮然邪潛之之將去以書來曰子能不言於¶吾
<pb:KR4d0054_WYG_014-9b>
行耶使吾道潛之之美也豈潛之相望意也使以言¶相
鐫切邪眎吾言不足進也眎可進者莫若道素與游¶之
樂而惜其去亦情之所不克已也故云爾嗟乎潛之¶之
去而之京師人知其將光顯也光顯者之心於山水¶或
薄其異日肯尚從吾游於此乎其豈使吾獨也乎六¶年
八月日序¶
　　　王無咎字序¶
名字者人之所假借以自稱道亦使人假借以稱道已
<pb:KR4d0054_WYG_014-10a>
之辭也非若行然不可以假借云也何也問其名曰忠¶
與義其字亦然則人無有求其信然者責其不然者知<md:KR4d0054_SBCK_014-7b>¶其假借云也問其行曰忠與義則人皆求其信然者責¶
其不然者其可以假借云乎然而人無貴賤愚良一欲¶
善其名字夫欲善其名字者非他亦曰愛其身而已愛¶
其身而不善充之猶曰姑以聖賢之道假借其身而已
不¶誠乎身莫大焉豈愛其身也不若於名字乎勿求勝
焉¶於行乎汲汲爾以愛其身是以聖賢之道歸諸其身
<pb:KR4d0054_WYG_014-10b>
也¶以為愛其身非至夫然而人一皆善其名字未甞一
皆¶善其行有愛其身之心而於其身反爾其薄也可嗟
也¶已南城王無咎來請字余思夫字雖不必求勝也然
古¶之人重冠於冠重字字則亦未可忽也今冠禮廢字
亦¶非其時古禮之不行甚矣無咎之請也雖非時之當
然<md:KR4d0054_SBCK_014-8a>¶庻幾存其禮予欲拒安得而拒也取易所謂無咎者
善¶補過者也為之字曰補之夫勉焉而補其所不至顔
子¶之所以為學者也補之明經術為古文辭其材卓然
<pb:KR4d0054_WYG_014-11a>
可¶畏也以顔子之所以為學者期乎已余之所望於補
之¶也假借乎已而已矣豈予之所望於補之哉¶
　　　送蔡元振序¶
古之州從事皆自辟士士亦擇所從故賔主相得也如¶
不得其志去之可也今之州從事皆命於朝非為守不¶
得擇士士亦不得擇所從賔主豈盡相得哉如不得其¶
志未可以輒去也故守之治從事無為可也守之不治¶
從事舉其政亦勢然也議者不原其勢以為州之政當<md:KR4d0054_SBCK_014-8b>¶
<pb:KR4d0054_WYG_014-11b>
一出於守從事舉其政則為立異為侵官噫從事可否¶
其州事職也不惟其同守之同則舍已之是而求與之
同¶可乎不可也州為不治矣守不自任其責已亦莫之
任¶也可乎不可也則舉其政其孰為立異邪其孰為侵
官¶邪議者未之思也雖然迹其所以然豈士之所喜然
哉¶故曰亦勢然也今四方之從事惟其守之同者多矣
幸¶而材從事眎其政之缺不過室於嘆途於議而已脫
然¶莫以為已事反是焉則激激亦奚以為也求能自任
<pb:KR4d0054_WYG_014-12a>
其¶責者少矣為從事乃爾為公卿大夫仕於朝不爾者
其¶幾邪臨川蔡君從事於汀始試其為政也汀誠為州
治¶也蔡君可拱而坐也誠未治也人皆觀君也無激也
無<md:KR4d0054_SBCK_014-9a>¶同也惟其義而已矣蔡君之任也其異日官於朝一
於¶是而已矣亦蔡君之任也可不懋歟其行也來求吾
文¶故序以送之¶
　　　送丁琰序¶
守令之於民近且重易知矣予嘗論今之守令有道而
<pb:KR4d0054_WYG_014-12b>
聞四方者不過數人此數人者非特任守令也過此數¶
人有千里者相接而無一賢守有百里者相環而無一¶
賢令至天子大臣甞患其然則任奉法之吏嚴刺察之¶
科以繩治之諸郡守縣令以罪不任職或黜或罷者相¶
繼於外於是下詔書擇廷臣使各舉所知以任守令是¶
天子大臣愛國與民而重守令之意可謂無不至矣而<md:KR4d0054_SBCK_014-9b>¶詔雖下舉者卒不聞惟令或以舊制舉不偕循歲月而¶
授每舉者有姓名得而觀之推考其材行能堪其舉者
<pb:KR4d0054_WYG_014-13a>
卒亦未見焉舉者既然矣則以余之所見聞陰計其人¶
之孰可舉者卒亦未見焉猶恐予之愚且賤聞與見焉¶
者少不足以知天下之材也則求夫賢而有名位聞與¶
見之博者而從之問其人之孰可舉者卒亦未見焉豈¶
天下之人固可誣而天固不生才於今哉使天子大臣¶
患天下之弊則數更法以禦之法日以愈密而弊日以¶
愈多豈今之去古也逺治天下卒無術哉盖古人之有¶
庠有序有師友之游有有司之論而賞罰之始於鄉属
<pb:KR4d0054_WYG_014-13b>
於天下為教之詳至此也士也有聖人之道則皆得行<md:KR4d0054_SBCK_014-10a>¶其教有可教之質則皆可為材且良故古之賢也多賢¶
之多則自公卿大夫至于牛羊倉廪賤官之選咸宜焉¶
獨千里百里之長哉其為道豈不約且明其為致天下¶
之材豈不多哉亦豈有勞於求而不得人密於法而不¶
勝其弊若今之患哉今也庠序師友賞罰之法非古也¶
士也有聖人之道欲推而教於鄉於天下則無路焉人¶
愚也則愚矣可教而賢者卒誰教之哉故今之賢也少
<pb:KR4d0054_WYG_014-14a>
賢之少則自公卿大夫至於牛羊倉廩賤官之選常不¶
足其人焉獨守令哉是以其求之無不至其法日以愈¶
密而不足以為治者其原皆此之出也已噫奚重而不¶
更也姑蘇人丁君琰佐南城南城之政平予知其令令<md:KR4d0054_SBCK_014-10b>¶曰丁君之佐我又知其邑人邑人無不樂道之者予既¶
患今之士而常慕古之人每觀良吏一傳則反復愛之¶
如丁君之信於其邑予於旁近邑之所未見故愛之特¶
深今為令於淮陰上之人知其材而舉用之也於令也
<pb:KR4d0054_WYG_014-14b>
得人矣使丁君一推是心以往信于此有不信于彼哉¶
求予文者多矣拒而莫之與也獨丁君之行也不求予¶
文而予樂道其所常論者以送之以示重丁君其勉之¶
且勉天下之凡為吏者也¶
　　　謝司理字序¶
君子之於德澤誼行大有為者也於為之也有明而易¶
知者有不示其用者若乃數度號令因造損益淳雜出<md:KR4d0054_SBCK_014-11a>¶入則所謂明而易知者使人靡靡然化之不絶於動作
<pb:KR4d0054_WYG_014-15a>
趣舍之際耳無深闗複鍵穹墉奥屋為之掩覆也泊然¶
莫能顯其所以發而至者則所謂不示其用者也易曰¶
知微知彰彰顯之微不顯之謂也又曰幾事不密則害¶
成退藏於密者皆不顯之謂也陳郡謝君名縝縝密也¶
而取字乃本諸此而字曰通微以謝君之材其嚮道也¶
苟為無畫無不至者也可以有為者也能見其事業者¶
也能不表其迹者也亦在懋之而已¶
　
<pb:KR4d0054_WYG_014-15b>
　
　
　
　
　
　
　
　元豐類藁卷十四
