# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:58
#+PROPERTY: JUAN 21

<md:KR4d0054_SBCK_020-9b>¶<md:KR4d0054_SBCK_021-1a>¶
<pb:KR4d0054_WYG_021-1a>
欽定四庫全書
　元豐類藳巻二十一¶
　　　　　　　　　　　　　宋　曾鞏　撰

　　制誥¶
　　　左僕射門下侍郎王珪追封三代并妻制¶
　　　　曾祖永贈開府儀同三司¶
勅禮取其稱故位益尊則事其先者世益逺今予良弼¶
褒命其親得上至于三世求之於禮豈非取其稱哉具
<pb:KR4d0054_WYG_021-1b>
官某曾祖某仁篤慈祥畜徳甚盛葢其為積也厚則其¶
流澤也廣故能開相厥裔為時宗臣百辟是師王室是¶
輔推功原大肇基自爾顯揚崇寵兹惟舊章是用進爾¶
之階秩在第一尚其不昩服此茂恩可¶
　　　　曾祖母尹氏追封燕國太夫人<md:KR4d0054_SBCK_021-1b>¶勅優禮大臣厚其寵數所以勸在位之功徳而共成天¶下
之治也宰相之任重矣尊榮光大上施于其三世豈¶不即
乎人情而稱其位序哉具官某曾祖母某氏幽閒¶靜専躬
<pb:KR4d0054_WYG_021-2a>
蹈純徳嬪於盛族壼彛是稱啓佑後人任國㡬¶政流澤所自
宜極褒崇追命定封列于大國光靈不冺¶尚服朕恩可¶
　　　　祖贄追封魏國公¶
勅天下之忠乎上教有所自故上之仁乎下恩有所延¶
其體相成治道所出惟吾股肱之佐共任天下之重愍¶
書寵秩施其祖廟所以慰其顯親之心稱其事君之義¶
具官某明允純篤德業惟茂義訓不倦彌逺益彰維時<md:KR4d0054_SBCK_021-2a>¶聞孫實輔予治念功原始宜極褒嘉庸建爾于上公俾
<pb:KR4d0054_WYG_021-2b>
受國于全魏歿而尚有知也其服朕之厚恩¶
　　　　祖母立氏追封魏國太夫人¶
勅夫其先之畜德也厚則其裔之䝉澤也長故寵禄在¶
其子孫則襃榮施其祖禰奬功録善必揆所繇所以勸¶
天下之成其家也具官某祖母某氏身蹈純行嬪於令¶
人教行閨門自隱而顯惟予哲輔實爾慈孫質厥所元¶
宜有加命(一作/嘉)全魏大國從夫之尊服此寵章尚綏爾¶
後可
<pb:KR4d0054_WYG_021-3a>
　　　　父凖追封漢國公¶
勅朕敷求哲人以共大政隆名寵禄既俾集于厥躬襃<md:KR4d0054_SBCK_021-2b>¶大推崇則又施其禰廟所以遂吾大臣欲顯其親之志¶
而開示在位予一人尊奨近輔之心具官某父某材通¶
世用行蹈天常德畜不施澤流及逺惟時有子為國宗¶
臣叅聽萬幾人望惟允慶所自出朕惟汝嘉屏蔽四方¶
漢為最大受兹封土承裕爾家可¶
　　　　母薛氏追封漢國太夫人
<pb:KR4d0054_WYG_021-3b>
勅位有貴賤升降之等故禮有隆殺損益之差今輔予¶
聽斷萬幾之臣在師長百官之任蓋列於廊廟名秩既¶
殊故追榮其親命數亦異兹惟故事其可易哉具官某¶
母某氏婦道以順母儀以慈言為壼彛動應圖法能教¶
其子為時宗工股肱朕躬王室是頼褒崇之典既啓名<md:KR4d0054_SBCK_021-3a>¶城漢為大邦改進封號尚宜寵渥永祚厥家可¶
　　　　妻鄭氏追封楚國夫人¶
勅詩人之義君之夫人有委蛇之行河山之德然後在
<pb:KR4d0054_WYG_021-4a>
尊位備盛服從其夫榮可以為稱施於世教所以始人¶
倫而出治道也具官某妻某氏淑茂柔眀生于令族動¶
静以禮恊於經言相予宗臣慎其内行曽不偕老永綏¶
厥家湯沐之田既受方國有加追寵宜易新封尚其光¶
靈服我休命可¶
　　　中大夫尚書左丞蒲宗孟追封三代并進封妻制¶
　　　　曽祖頴士贈太子少保¶
勅朕稽于古以正百官惟尚書政本而左轄綱紀之司<md:KR4d0054_SBCK_021-3b>¶
<pb:KR4d0054_WYG_021-4b>
延登&KR0530;人俾祇厥叙愍有加寵逮其重祖所以隆崇大¶
臣國之典也具官某曾祖某潛徳西南在約彌勵流光¶
錫祚集其後昆總典中臺實輔予治東朝二品是用命¶
爾尚維幽漠服此茂恩可¶
　　　　曽祖母鮮于氏追封大寧郡太夫人¶
勅宗廟之數諸侯以五蓋任彌重者禮彌盛貴賤之節¶
然也今吾大臣追命及其三世與夫朝制豈異意哉具¶
官某曾祖母某氏作德於内以宜厥家啓相後人預蔽
<pb:KR4d0054_WYG_021-5a>
國論按圗考地俾定爾封其尚有知服兹寵號可¶
　　　　祖伸贈太子少傅¶
勅人本乎祖故吾加恩近輔褒榮其先至於累世豈不<md:KR4d0054_SBCK_021-4a>¶縁人之情而制為命數哉具官某祖某内含純明外蹈¶
規矩流澤也逺有孫而賢進於中臺總國綱轄善有所¶
自朕惟汝嘉東朝之孤傅位為寵用賁幽宅尚其欽承
可¶
　　　　祖母陳氏追封蜀郡太夫人
<pb:KR4d0054_WYG_021-5b>
勅世德之積者久則發於其後者長故朕隆崇近輔而¶
褒榮其先非一二世而止所以勸天下之善豈非愽哉¶
具官某祖母某氏淑慎恭儉化行閨門啟其元孫持國¶
綱要蜀惟爾土以定新封尚其如存膺此茂渥可¶
　　　　繼祖母朱氏封閬中郡太夫人¶
勅夫位以德升禮以位叙不失其稱兹為義榮今吾崇¶
進大臣而圗其先烈内外命秩亦惟其宜所以使上下<md:KR4d0054_SBCK_021-4b>¶之間公論惟允具官某繼祖母某氏婉嫕冲静行孚於
<pb:KR4d0054_WYG_021-6a>
家祚爾之孫興以輔朕西南上郡愍有褒封垂聲贊書¶
尚其不殁可¶
　　　　父師道贈太子少師¶
勅吾之大臣繇聰明材諝以有爵禄之榮予有命書愍¶
贈賁其考廟所以稱其顯親之心慰其霜露之感位不¶
次授厥惟故常具官某父某忠篤純明德履惟茂壮謀¶
循政聲列在人積厚慶隆及子而顯時予左轄司國紀¶
綱惟流有原開跡自爾宫師之貳名寵秩尊以告幽扄
<pb:KR4d0054_WYG_021-6b>
尚其祗服可¶
　　　　母陳氏追封頴川郡太夫人<md:KR4d0054_SBCK_021-5a>¶勅人子之於其父母莫不有顯揚褒大之心惟任重秩¶
尊得盡其志此隆名寵禄所以勸天下也具官某母某¶
氏經德履善宜其家室錫羡流祉在爾後人時予宗工¶
任國綱轄陪京望郡俾定新封服我命書尚其不泯可¶
　　　　妻陳氏封河東郡夫人¶
勅朕援用天下之材以為共政之臣就位之初恩數禮
<pb:KR4d0054_WYG_021-7a>
秩所以尊榮光大之者上施其祖禰而旁及於閨門蓋¶
任属之者重則褒隆之者其可以不異哉具官某妻某¶
氏言容功德柔閒懿恭嬪于令人休有華問惟時哲輔¶
進秉國成相助之勤爾效彌顯改擇加郡登崇號名尚¶
宜厥家永綏寵禄可<md:KR4d0054_SBCK_021-5b>¶　　　陸佃兼侍講蔡卞兼崇政殿說書制¶
勅朕於書無所不學於天下之事無所不考而不敢自¶
以為足故設置講解之官使以先王之六藝日陳于前
<pb:KR4d0054_WYG_021-7b>
朕於求多聞以建事之心可謂勤矣具官某好古知經¶
宜在此位夫尊其所聞以懋厥職兹為爾守其尚起哉¶
可(蔡卞改講/解作誦說)¶
　　　徐禧給事中制¶
勅有殿内之臣職在於平奏述詳命令糾其違者而止¶
之覆其是者而行之至於決獄官人條陳法式之事莫¶
不當考察焉其任可謂重矣具官某以材進拔興執邦¶
憲兹用推擇俾踐厥位惟精敏不懈可以周閲讀惟忠<md:KR4d0054_SBCK_021-6a>¶
<pb:KR4d0054_WYG_021-8a>
實不撓可以司論較朕方觀爾之效爾尚慎於厥修可¶
　　　鍾浚将作少監制¶
勅具官某繕脩興造程工督作之任不可不属之其人¶
位視九卿禮秩甚寵正名之始考擇惟慎爾以材選往¶
貳厥官尚其祗承以允收㧞可¶
　　　蔡燡河東運判制¶
勅具官某分部而使雖以將漕為名然實在於總庻務¶
之予奪察羣吏之能否叅予任属選授其艱以爾為能
<pb:KR4d0054_WYG_021-8b>
俾承厥序夫均通貨食使物有羨嬴審覈幽眀使人知¶
勸畏兹為爾守其往懋哉可¶
　　　供備庫副使董琰等十一人轉官制<md:KR4d0054_SBCK_021-6b>¶勅具官某等西南之蠻恃阻且逺跳踉溪谷負誼干誅¶
王師鼓行舉其巢穴斬獲摧䧟爾預奏功第賞有差尚¶
惟祗服可¶
　　　待制王堯臣知單州制¶
勅提將之符顓制一道使紀律明於士衆忠實紀於朝
<pb:KR4d0054_WYG_021-9a>
廷然後為國藩垣能稱其位具官某統治晉陽宜知其¶
任而西伐之卒比有逋亡繼形奏陳皆以疾告無直繩¶
肅下之誼有浮言罔上之迹雖付之刺督考騐甚明而¶
既更詔恩法當貸爾俾仍近職往守偏州尚自省循兹¶
為薄責可¶
　　　鄧忠臣母周氏封縣太君制<md:KR4d0054_SBCK_021-7a>¶勅具官某母某氏爾子忠臣有勞應賞願更寵典以啓¶
爾封俾錫命書兹為異數尚惟祗服以稱茂恩可
<pb:KR4d0054_WYG_021-9b>
　　　杜常兵部郎中制¶
勅具官某朕為保伍之法寓戰陣之教欲使兵與農合¶
庶幾先王之迹夏官之属實參典領以材擢爾往祗厥¶
序夫能奨誘服田之人悅趨講武之政馴致有漸而彌¶
綸不疏惟無廢爾之勤可以承朕之志可¶
　　　李士京韓宗文大理寺主簿制¶
勅具官李士京等察治犴獄之官勾稽簿領之事往祗¶
選用無懈厥脩可
<pb:KR4d0054_WYG_021-10a>
　　　許懋兩浙運副制<md:KR4d0054_SBCK_021-7b>¶勅具官某朕擇遣使者分部而治雖以將漕為稱然實¶
總民政之舉措察吏屬之能否蓋連數十城之地舉而¶
屬之其選豈不重哉爾詳練敏明宜服予采蓋爾之職¶
非止於督賦歛斷獄訟而已惟除苛熄擾可以使民遂¶
其宜惟務實去華可以使吏馴其行宣恩德而美風俗¶
待爾能善其官可不勉歟以祗朕命可¶
　　　内殿承制叚綽等知州制
<pb:KR4d0054_WYG_021-10b>
勅具官某州有兵民之寄而地在疆埸之間則常擇用¶
材武之臣屬之守禦之任爾以能選往祗厥服尚思綏¶
靖以稱簡求可¶
　　　宗室承操新婦王氏進封國夫人制<md:KR4d0054_SBCK_021-8a>¶勅親愛之而欲其貴富朕於公族皆推是心寵數徽章¶
施於閨壼兹惟故事朕敢忘哉具官某新婦某氏作合¶
宗籓躬有馴德啓兹全國用進爾封以致朕尊奨近屬¶
之恩尚懋爾服承休顯之稱可
<pb:KR4d0054_WYG_021-11a>
　　　宗室克懼復官制¶
勅具官某属在近親享有榮禄以愆坐法亦既再期稽¶
於故常宜服位等勉思祗飭稱此茂恩可¶
　　　李德明遥郡團練使制¶
勅具官某擐甲執兵人之重任賞信而速所以勸功爾¶
忠力武材稱于種落往殲醜類屢以㨗聞圗爾之勞進¶
位二等益思奮勵以待異恩可<md:KR4d0054_SBCK_021-8b>¶　　　陳景等尚書省主事令史¶制
<pb:KR4d0054_WYG_021-11b>
勅某中臺政本主曹事治文書亦不可不属之其人爾¶
往懋哉皆仍&KR0199;秩可¶
　　　折克行彭保轉官制¶
勅具官某朕惟羌之猖狂内相賊虐致天之罰爰命六¶
師開通道塗收復城聚摧堅獲醜爾功居多蓋失軍賞¶
之行速則衆勸是用進爾之秩以激士之心尚有不次
之¶恩以待非常之效可¶
　　　程嗣恭祖無頗程愽文開封府推官制
<pb:KR4d0054_WYG_021-12a>
勅具官某開封天下之聚俗雜五方之民蓋巧偽繁興¶
獄訟滋出贊治之任考擇維艱以爾為能俾祗厥服夫<md:KR4d0054_SBCK_021-9a>¶慈恵足以煦養惸弱剛嚴足以帖伏姧强然導民之方¶
尚有可識使風俗有以粹美而四方有以觀則往助爾¶
長其尚懋哉可¶
　　　李憲武勝軍節度觀察留後制¶
勅王師西出士大夫皆奮力行陣有尺寸之功者朕無¶
不録况議勞數實有大於此者其於信賞朕敢忘哉具
<pb:KR4d0054_WYG_021-12b>
官某比自臨洮率衆躬将摧殪醜虜恢復故疆鼔行羗¶
中屢以㨗告敀按閥閱朕用寵嘉秘殿榮名便藩留務¶
兼是茂渥以奨爾庸其往茂哉益思來効可¶
　　　李靖臣王存趙彦若曽肇轉官制¶
勅惟朕祖考成功盛徳覆被天下固非文字可得而<md:KR4d0054_SBCK_021-9b>¶名然史記册書國家之典上以紀先帝言動之迹下以¶
及羣臣善惡之實傳之萬世宜有論次具官某以文學¶
選用真誠信實朕惟汝嘉是用褒進尚其祗服以稱朕
<pb:KR4d0054_WYG_021-13a>
恩¶
　　　李舜舉等轉官制¶
勅具官某朕惟先帝功德之殊宜見之方冊故詔擇儒¶
臣属之論譔而爾於其官次與有祗事之勤亦既書成¶
例當褒録進升位等其尚欽承可¶
　　　皇伯滕王第十六女封縣主制¶
勅具官某第十六女親在近屬生而懿柔宜開縣甸之¶
封以榮湯沐之號予惟惇序爾尚欽承可
<pb:KR4d0054_WYG_021-13b>
　
　
　
　
　
　
　
　元豐類藁巻二十一
