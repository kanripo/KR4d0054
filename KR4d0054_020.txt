# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:58
#+PROPERTY: JUAN 20

¶
<md:KR4d0054_SBCK_020-1a>¶
<pb:KR4d0054_WYG_020-1a>
欽定四庫全書
　元豐類藁巻二十¶
　　　　　　　　　　　　　宋　曾鞏　撰
　　制誥¶
　

　　試中書舍人制誥三道¶
　　　　特進觀文殿大學士除節度使開府儀同三
　　　　　司¶
制門下錫之列壤顓師寵於藩維申以榮名視官儀於
<pb:KR4d0054_WYG_020-1b>
宰路所以褒隆舊&KR0530;優異宗工維今古之通規實邦家¶
之盛典宜兼禮秩属在耆英播告治朝用揚孚號具官¶
某莊毅足以任重肅哲足以視身有能㫁大事之眀有¶
克勤小物之慎以察㣲之智練逹人情以經逺之謀彌¶
綸國體中外宣力左右納忠今方内靖嘉百揆攸叙助¶
朕致此時廼之庸位特次於上公職仍通於秘殿閱時<md:KR4d0054_SBCK_020-1b>¶已久加命宜殊是用處以名城分建旄之寄属均于台¶
衮極備物之恩榮於戱顯有功尊有徳朕於崇奨近輔
<pb:KR4d0054_WYG_020-2a>
之心可謂至矣親百姓撫四夷爾於将順朕志之義可¶
不懋哉尚體眷懐往祗厥服¶
　　　中書舍人除翰林學士制¶
左右侍從之官皆朕所訪問以獻納為職者也惟禁林¶
任親地宻於夫經營庶務進退大臣未嘗不預咨詢非¶
獨治翰墨典訓辭而已故特遇之寵不與他學士比其¶
重如此非智能材諝㧞出一時豈稱公選某純明脩潔¶
秉誼不回學有本原可以圖治體文有師法可以代予
<pb:KR4d0054_WYG_020-2b>
言是用擢於右垣使就兹位今寰内嘉靖朝廷燕閒朕<md:KR4d0054_SBCK_020-2a>¶方明紀綱考制度以行之當世傳之将來夫能恊爾衷¶
以輔朕志論思政理以著之謀猷潤色斯文以見於號¶
令待爾有當官之効以副予籲俊之心其往懋哉以承¶
厥叙¶
　　　勅監司考覈州縣治迹詔¶
朕惟天之所以視聽者在民故朕之所以承天者以吾¶
民事為尤重夫能使吾民足於衣食安於作息無愁怨
<pb:KR4d0054_WYG_020-3a>
歎苦之聲有㢘恥自重之誼者在夫州縣之吏而巳朕¶
既擇人付以兹任而尚憂夫方域之廣生齒之衆吏或¶
不明不良不能究宣恩德使達於下開𨗳羣情使通於¶
上是以置使分部属之刺督而考覈幽明甄别淑慝罕<md:KR4d0054_SBCK_020-2b>¶能務稱其職朕方憲於先王以正百官之任使處其名¶
必效其實夫比羣吏之治而謹其勸創固朕之所孜孜¶
而不敢怠也㢘按之臣其體朕意於凡治人之官審加¶
察焉使純明脩潔慈祥仁篤之吏無壅於上聞而昏庸
<pb:KR4d0054_WYG_020-3b>
汙慢苛薄媮偽之人不能自匿庶夫事舉刑清和樂交¶
於内外風移俗易忠厚格於神明方虛朕心以觀汝效¶
賞罰有典誼無敢私其尚欽承朕言不食¶
　　　曾肇轉官除吏部郎中(左選/)¶
勅具官某尚書政本失其分職之日久矣朕紀官以實¶
而歸其常守故郎選甚髙銓綜之司典領尤重爾以學¶
行材諝列職史筵宜進文階往祗厥叙朕方審覈幽明<md:KR4d0054_SBCK_020-3a>¶而公於黜陟尚思勉勵以敏事功可
<pb:KR4d0054_WYG_020-4a>
　　　劉奉世吏部貟外郎制(右選/)¶
勅具官某尚書政本失其分職之日久矣朕紀官以實¶
而歸其常守郎於選部任属尤重以爾閱試惟舊為吏¶
有方考擇於朝俾叅厥叙朕方審覈幽明而公於黜陟¶
尚思勉勵以敏事功可¶
　　　黄好謙户部員外郎劉珵戶部郎中制(左曹/)¶
勅具官某田疇生齒之籍賦租課入之法郎於省闥典¶
領尤重邦之雋茂俾服厥官爾能敏於事功朕豈稽於
<pb:KR4d0054_WYG_020-4b>
信賞可¶
　　　王陟臣馬&KR2472;戶部員外郎制(右曹/)<md:KR4d0054_SBCK_020-3b>¶勅具官某耕歛補助之法溝防通塞之政郎於首闥典¶
領尤重邦之雋茂俾服厥官爾能敏於事功朕豈稽於¶
信賞可¶
　　　劉摯禮部郎中制¶
勅具官某周書曰不惟其官惟其人則古今之正治官¶
得人固為急也儀曹之於郎位考擇甚精爾以學行器
<pb:KR4d0054_WYG_020-5a>
能策名儒館宜升階等徃祗厥服朕方眀於賞勸以待
羣吏之成爾尚懋于厥脩庶䏻康朕之事可
　　　王子韶禮部員外郎制
勅具官某周書曰不惟其官惟其人則古今之正治官
得其人固為急也儀曹之於郎位副貳所属考擇其精
爾以愽學多聞册名儒館宜升階等往祗厥服朕方明
於賞勸以待¶羣吏之成爾尚懋于厥脩庶能康朕之事<md:KR4d0054_SBCK_020-4a>¶　　　潘良器兵部員外郎制
<pb:KR4d0054_WYG_020-5b>
勅具官某朕高郎吏之選以進天下之材七兵之曹名¶
秩甚寵稽於有衆属爾之能其尚懋于厥功朕方明於¶
賞勸可¶
　　　胡援杜紘刑部郎中¶
勅具官某為郎居中時之妙選邦憲輕重典領惟艱朝¶
之雋良俾佐吾事夫刑期于無刑此朕志也尚思眀慎¶
以稱厥官可¶
　　　范子竒工部郎中髙遵恵員外郎制<md:KR4d0054_SBCK_020-4b>¶
<pb:KR4d0054_WYG_020-6a>
勅具官某宫室城堭程匠度材之事郎於隍部其選甚¶
高詢求在廷爾材惟允朕方董百工而康庶務爾尚勤¶
夙夜而能厥官可(高遵惠改云副/貳之選甚高)¶
　　　王祖道司封員外郎制¶
勅具官某封爵之恩施於内外所以親親尊賢國之典¶
也緫領之任郎選甚髙明揚爾能俾踐厥位朕方正名¶
以稽羣吏之治而議其勸懲爾尚欽哉以敏来効可¶
　　　穆珣司封郎中制
<pb:KR4d0054_WYG_020-6b>
勅具官某論功烈定勲級所以寵士大夫而勵其志也¶
主以郎吏禮秩甚殊僉曰汝能冝正厥序夫正名者固¶
将考其實也尚有信賞待汝計功可<md:KR4d0054_SBCK_020-5a>¶　　　蔡京范珣考功員外郎制¶
勅具官某計羣吏之課而議其誅賞郎於天臺任属尤¶
重維時髦士宜服寵名使殿最允而功用興待汝能稱¶
其職可不勉哉可¶
　　　陳向度支員外郎制
<pb:KR4d0054_WYG_020-7a>
勅具官某財用多寡之數物產豐約之宜司度之曹典¶
貳為重爾惟幹敏冝服厥官夫能下寛齊民而上足經¶
費朕方勵精庶政之日爾尚悉其猷為可¶
　　　晁端彦金部員外郎制¶
勅具官某財用金寳有出納之政權衡度量有制作之¶
法司珍之任實典治焉僉曰爾材宜在兹位國有陟明<md:KR4d0054_SBCK_020-5b>¶之典待爾善於其官可¶
　　　韓正彦倉部郎中制
<pb:KR4d0054_WYG_020-7b>
勅具官某倉庾賦入之政禄廪賙助之法臺郎典領列¶
於右曹為官擇人爾徃惟允夫能善於其職固將圖¶爾
之勞可¶
　　　趙令鑠祠部郎中制¶
勅具官某禮莫大於祭蓋事神者人道之極也祠曹所¶
領體莫重焉爾惟精明宜服厥位其思任職以稱予奉¶
天地宗廟兢兢之意焉可¶
　　　徐禧御史中丞制
<pb:KR4d0054_WYG_020-8a>
勅朕正名以定羣臣之位辨位以責庶務之實矧風憲<md:KR4d0054_SBCK_020-6a>¶之官紀綱所属曷可以不明其任哉具官某强敏仁篤¶
學通古今擢典訓辭遂持邦法宜専分職以應新書是¶
用掇自右垣仍其階品俾爾納忠宣力得壹意於中司¶
以董齊百工而肅正内外庶余之作則更制罔或不䖍¶
在爾懋哉知其所守可¶
　　　何洵直文及甫太常博士制¶
勅¶¶¶具官某奉常禮樂所出博士議論之官爾以藝文列
<pb:KR4d0054_WYG_020-8b>
於册府宜升階品往祗厥叙夫能據經之說適今之宜
不為曲學之阿爾尚篤於所守可
　　　黄寔太常博士制
勅具官某奉常禮樂所出博士議論之官爾以能聞朕<md:KR4d0054_SBCK_020-6b>¶用分命夫能據經之說適今之宜不為曲學之阿爾尚¶
篤於所守可¶
　　　趙君錫宗正丞制¶
勅具官某公室逺近之属譜録攷序之政主以列卿不
<pb:KR4d0054_WYG_020-9a>
用他族蓋自漢始迄今循行丞於厥官參賛為重爾辭¶
學之敏列職書林宜進文階往祗厥服夫睦九族以刑¶
萬邦此朕志也爾尚懋于厥守庶以承朕之仁可¶
　　　劉蒙御史臺主簿王子𤦺大常寺主簿制¶
勅具官某吏之有属所以相成勾稽簿領之書交修官¶
守之事往從憲府尚懋爾勞可(王子琦改憲/府作卿)¶
　　　張鐸崇翟思邵剛太學博士制<md:KR4d0054_SBCK_020-7a>¶勅具官某博士列於成均以講教為任爾以經明選用
<pb:KR4d0054_WYG_020-9b>
往服厥官盖尊其所聞以誘率學者汝之守也其尚欽¶
哉可¶
　　　林希著作佐郎制¶
勅具官某麟臺著作之貳郎以詞學為之爾敏茂精眀¶
久游書觀宜遷階品往服厥叙属爾以文章之選其體¶
予奨遇之恩可¶
　　　邢恕校書郎制¶
勅具官某典校秘藏之書旁求儒學之士尚思奨進之
<pb:KR4d0054_WYG_020-10a>
意無忘砥礪之勤可¶
　　　李常太常少卿制<md:KR4d0054_SBCK_020-7b>¶勅具官某禮樂精㣲之致所以格上下而諧人神奉常¶
貳卿典領甚重爾聦明敏逹久列書林宜進文階往就¶
兹位其務稱于厥職使節人心而和人聲者庶有得焉¶
非獨在於俯仰鏗鏘而已兹為朕志爾尚欽承可¶
　　　錢暄光禄卿¶
勅具官某酒醴膳羞之具以供宗廟朝廷之用典領之
<pb:KR4d0054_WYG_020-10b>
任位在列卿宜得其人俾服予采爾明習吏事勞閱有¶
聞選於僉言俾踐厥職尚其祗飭無曠爾司可¶
　　　楊汲大理卿王衮韓晋卿少卿制¶
勅具官某叅理折獄之事主以列卿其選甚重爾練習¶
吏治閱試惟舊廷尉之選(少卿改云/廷尉之貳)是用属汝尚思眀<md:KR4d0054_SBCK_020-8a>¶慎以稱朕恩可¶
　　　陳睦鴻臚卿¶
勅具官某傳聲賛𨗳之官所以賔接四方之使客位在
<pb:KR4d0054_WYG_020-11a>
九列禮秩甚隆正名之初考擇惟慎爾以辭學材諝列¶
職史筵宜進文階往承厥序尚其祗飭以服朕恩可¶
　　　㢘正臣董詵司農少卿制¶
勅具官某田畆稼穡之政倉庾委積之事典領之任秩¶
亞列卿官儀之新考擇惟慎爾明習吏治勞閱有聞徃¶
貳大農是惟髙選尚其祗飭無曠厥司可¶
　　　賈青太府少卿制¶
勅具官某九賦頒受之政百貨貿遷之法典領之任位<md:KR4d0054_SBCK_020-8b>¶
<pb:KR4d0054_WYG_020-11b>
次列卿肇正官儀考擇惟慎爾明習吏事閱試惟舊往¶
共厥服汝惟克諧其體朕恩尚思祗飭可¶
　　　李立之范子淵都水使者制¶
勅具官某川澤河渠之政津梁舟楫之事置使典領禮¶
秩甚隆正名之初考擇惟慎爾明習吏治勞閱有聞選¶
於在廷俾踐厥職尚其祗飭無忘訓辭可¶
　　　黄莘職方貟外郎制¶
勅具官某四海九州之疆域山川風土之氣習載於圗
<pb:KR4d0054_WYG_020-12a>
籍典以郎曹擢爾之材俾副厥位夫能使方國逺近實¶
利同而材用便在爾能知其守可不懋哉可¶
　　　杜純大理正制<md:KR4d0054_SBCK_020-9a>¶勅具官某折獄詳刑之事朕所慎也正於理官叅贊為¶
重選於在列爾以材升聽察以情尚勤厥職可¶
　　　李義内殿崇班制¶
勅具官某虞度營屯之事積累嵗月之勤序朝位於殿¶
廷尚益思於奮勵可
<pb:KR4d0054_WYG_020-12b>
　
　
　
　
　
　
　
　元豐類藁巻二十
