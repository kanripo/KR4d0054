# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:58
#+PROPERTY: JUAN 4

<md:KR4d0054_SBCK_003-12a>¶<md:KR4d0054_SBCK_004-1a>¶
<pb:KR4d0054_WYG_004-1a>
欽定四庫全書
　元豐類藁巻四¶
　　　　　　　　　　　　　宋　曾鞏　撰

　　古詩¶
　　　降龍¶
降龍左右施襟裾兩廊夾廟深渠渠禮下天子一等爾¶
衣服居處何其殊文旛列㦸照私第青紫若若官其拏¶
先後熒煌首珠翠侍者百十顔温瑜凝寒墮指熱侵骨
<pb:KR4d0054_WYG_004-1b>
一宴百盞傾金壺窮民疾首望雨露太上欲倚攀姚虞¶
君胡為乎日時病槖鍼爆艾恬以愉生前赫赫浪自重¶
身後沒沒寧非愚¶
　　　湘㓂¶
衡湘有冦未誅剪殺氣凛凜圍江潯北兵居南匪便習<md:KR4d0054_SBCK_004-1b>¶若以大舶乗高岑傖人操兵快如鶻千里其旅巢深林¶
超突溪崖出又伏勢變不易施戈鐔能者張弓入城郭¶
連邑累鎮遭驅侵羣黨争誇殺吏士白骨棄野誰棺衾
<pb:KR4d0054_WYG_004-2a>
貔貅數萬直何用月費空已逾千金楚為貧鄉乃其素¶
應此調發寧能禁㨗如馬援不得志強曳兩足登嶔崟¶
烏蟻睢盱倚嵓險此虜難勝端非今較然大體著方册¶
唯用守長懐其心祝良張僑乃真選李瑑道古徒為擒¶
嗚呼廟堂不慎擇彼士齪齪何能任大中咸通乃商鑒¶
養以嵗月其憂深願書此語致太史獻之以補丹扆箴¶
　　　地動¶
吾聞元氣判為二升降相輔非相傷今者無端越疆畔<md:KR4d0054_SBCK_004-2a>¶
<pb:KR4d0054_WYG_004-2b>
隂氣焰焰侵於陽陽収剛明避其勢隂負㨗勝尤倡佯¶
地乗是氣抗於下震盪裂拆乖其常齊秦晉代及荆楚¶
千百其堵崩連墻隆丘桀屋不自定翩若猛吹揺旌幢¶
生民洶洶避無所如寄厥命於湖江有聲四出嘻可怕¶
誰擊萬鼓何雷硠隂為氣静乃如此天意昧密寧能詳¶
或云蠻夷尚侵軼已事豈必垂灾祥意者邪臣有專恣¶
氣象翕翕難為當據經若此非臆决皎如秋日浮青霜¶
祖宗威靈陛下聖安得直語聞廟堂朝廷肅穆法度治
<pb:KR4d0054_WYG_004-3a>
豈用凛凛憂氐羌¶
　　　邊將¶
太祖太宗能得人長壘横邊遮烟塵太傅李漢超侍中<md:KR4d0054_SBCK_004-2b>¶何繼筠二子追接吳與孫鎮齊撫棣功業均卓哉祖宗¶
信英特明如秋水斷如石一朝出節合二子口付心隨¶
斷纎惑靡笄之旁郡城下酒利商租若山積二子開庫¶
啗戰士以屋量金乗量帛洪濤入坐行酒杯牛胾羊蒸¶
委若灰嵗費巨萬不計籍戰士歡酣氣皆百二子按轡
<pb:KR4d0054_WYG_004-3b>
行邊隅牙纛宛轉翻以舒汎掃沙磧無纎埃塞門千里¶
常夜開壯耕老餔安且愉桑麻蔽野華芬敷濟南遠清¶
書樂石百井夜出摧穹廬神哉祖宗知大體趙任李牧¶
真如是漢文齷齪豈足稱郎吏致激面汙騂當今羌夷¶
久倡蹶兵如疽癰理須决堂堂諸公把旄鉞碩䇿神韜¶
困羈紲祖宗憲度存諸書㸌若白日明天衢國容軍政<md:KR4d0054_SBCK_004-3a>¶不可亂薦此以為¶陛下娛¶
　　　多雨
<pb:KR4d0054_WYG_004-4a>
嗟江之濱地多雨冬雷不収開蟄戸隂氣濁晦化為霧¶
或雲扵山水於礎雜花萬株紅與紫臘風吹開不可數¶
入春十日寒始至春氣欲歸寒格住羣山巉空雪相亘¶
摧折草木何可禦霖傾澇雨那復止穹林大丘滅無渚¶
及今孟夏理宜熱重裘無温坐當午四時云然了安謂¶
吁吾有愁誰可語¶
　　　秋日¶
隂氣先嬴縱秋熱時節有㡬相與奪情知赫日不可久<md:KR4d0054_SBCK_004-3b>¶
<pb:KR4d0054_WYG_004-4b>
須聽西風生木末浮雲滿天明復暗天意自然如惨怛¶
園林秀色已漸失次第豈能無葉脫南山獨佳不可挫¶
氣象更清連日月燕飛度海向何處今去昔來真可劣¶
綉簾錦幕不筭重從此朱門戒霜雪誰憐丱角歌者哀¶
嵗嵗苦貧思短褐¶
　　　山水屏¶
吳縑落寒機舒巻光亂目秋刀剪新屏尺寸隨折曲¶搜
羅得珍匠徙倚思先屬經營頃刻内千里在一幅定¶眎
<pb:KR4d0054_WYG_004-5a>
乃漸通紀(一作/悉)數難迫促山亂若無窮負抱頗重複¶高
稜最當中桀大勢尤獨回環衆峰接趨向若奔伏矜¶雄
跨九州争險挂星宿深疑雪霜積暗覺烟霧觸泉源<md:KR4d0054_SBCK_004-4a>¶出
青冥漲潦兩崖束厯遠始紆徐派别輸衆谷輕舟漾¶其
間沿泝無緩速微尋得修逕側起破蒼麓遠到無限¶極
窮升犯雲族遊子定何之顧盼停馬足盤石長自閒¶空
源偶誰築塵氛見荒林物色存古俗粲粲弄幽花蒼¶蒼
䕃嘉木遺牛上巖巔驚麏出槎腹鮮明極萬狀指似¶纔
<pb:KR4d0054_WYG_004-5b>
一粟雖從人力為頗類隂怪續深堂得欹眠高枕生¶遠
矚餘光耀衾幬清意凝幔褥愚訶世幸略慵卧嗜尤¶酷
因能助佳夢肻顧躋杲旭將相有時材溪嵓真我欲¶儒
林恥未博俗穽思自贖婚嫁累苟輕耕釣吾已卜圖¶屏
持自慰寤寐心思逐¶
　　　八月二十九日小飲<md:KR4d0054_SBCK_004-4b>¶隂陽在天地鼓吹猶槖籥煩蒸翕已盡灝氣乃浮薄羣¶
山翠相抱塵靄如洗濯川源亦虛徹派别歸衆壑囂音
<pb:KR4d0054_WYG_004-6a>
滅蛙蚓勁意動鵰鶚蠅蚊自不容雖有類鉗縛驅之舊¶
苦衆忽去寧匪樂俯仰自醒然意適忘體瘼天運雖已¶
晏生物固未剥薑芋圃可掘禾黍田始穫脫苞紫栗迸¶
透葉紅梨渥幽花媚清景鮮藂耀新萼西風動孤格露
曉¶愈修擢能終犯寒沍詎可忽纎弱況當九日近家釀
成¶已昨温顔几杖適弱質衣冠恪閨門自可㑹非必千
里¶約筝匏出人指迤邐奮宮角初言小人獻終拜長者
酢¶清言喜自洽細故憂可略幸無職事顧況荷租賦薄
<pb:KR4d0054_WYG_004-6b>
讀¶書有休暇得醉且吟噱<md:KR4d0054_SBCK_004-5a>¶　　　食梨¶
今嵗天旱甚百榖病已久山梨最大樹屬此亦乾朽當¶
春花盛時雪滿山前後常期摘秋實穣穣落吾手忽驚¶
氷玉敗不與膏澤偶清朝起周覽映葉才八九閒居問¶
時物此說得溪叟貧齋分寂絶塵抱徒噎嘔寧知蕭條¶
内把握忽先有食新恐非稱分少覺已厚開苞日星動¶
落刃氷雪剖烟潯擇新汲遠負盈素缶英華兩相發光
<pb:KR4d0054_WYG_004-7a>
彩生戸牖初嘗蜜經齒久嚼泉垂口蠲煩慰諸親愈渴¶
忻衆友肯視故畦𤓰寧論濁泥藕嵗晩迫風霜人饑乏¶
藜糗真味雖暫御未許置樽酒¶
　　　追租<md:KR4d0054_SBCK_004-5b>¶耕耨筋力苦収刈田野樂鄉鄰約來往樽酒追酬酢生¶
涯給俯仰公斂忘厚薄胡為此嵗暮老少顔色惡國用¶
有緩急時議廢量度内外奔氣勢上下窮割剥今嵗九¶
夏旱赤日萬里灼陂湖蹙埃壒禾黍死磽确衆期必見
<pb:KR4d0054_WYG_004-7b>
省理在非可畧謂須倒廩賑詎止追租閤吾人已廹切¶
此望亦迂邈奈何呻吟訴卒受鞭捶却寧論救憔悴反¶
與争合龠問胡應驅迫久已罹匱涸計須賣強壯勢不¶
存尫弱去嵗已如此愁呼徧郊郭饑羸乞分寸斯須死¶
笞縛法令尚修明此理可驚愕公卿飽天禄耳目知民¶
瘼忍令瘡痍内每肆誅求虐但憂值空虛寧無挺犁钁¶
暴吏體宜除浮費義可削吾卧避囂喧兹言偶斟酌試<md:KR4d0054_SBCK_004-6a>¶起望遺材霾風振墟落
<pb:KR4d0054_WYG_004-8a>
　　　桐樹¶
棄地瓦礫間兹桐偶誰樹憶見擁西墻俄成劃烟霧得¶
時花葉鮮照影清泉助當軒蔽赤日對卧醒百慮惜哉¶
禀受弱妄使鸞凰顧商聲動猶㣲秀色觸已沮泫摧亂¶
繁條逼迫畏清露暄晴幸未闋飄落儻可拒噫號衝飈¶
回激射隂霰聚此勢復可言瞪視空薄暮¶
　　　九月九日¶
凄凄風露滋靡靡塵埃屛已忻廬舎清未苦裘褐冷眠
<pb:KR4d0054_WYG_004-8b>
食味尤嘉起坐日尚永虚天照積水精鑑出幽礦石瑩¶
見山稜林踈覺牕冏黄花宿蕋破艶艶晨粧靚頻尋遠<md:KR4d0054_SBCK_004-6b>¶逕香每愛蒼池影為誰佳色鮮慰我貧齋静寒醅出家¶
法異果得他境甘腴饌新兔醜怪薦修□(蒲猛/反)幽閒重¶
時節老大珍物景獻酬興未薄比諷思猶騁況同親戚¶
歡詎匪田野幸俱醉任棲鵶燭炬尚可秉¶
　　　路中對月¶
山川困遊人而不斷歸夢其餘惟日月朝夕南北共日
<pb:KR4d0054_WYG_004-9a>
光驅人身擾擾逐羣動鄉思須暫忘世事那止重豈如¶
月可喜露坐惜倥傯清明入襟懐萬里絶纎霿愛之不¶
能飡但以目睛送想知吾在廬皎皎上脩棟慈親坐高¶
堂切切兒女衆憐其到吾前不使降帷幪豈不映時節¶
荏苒更季仲而我去方急其能計歸鞚我非土木為耳<md:KR4d0054_SBCK_004-7a>¶目異聾瞢念之曷由安腸胃百憂中何言月下喜喜意¶
亦有用為其同此時水木光可弄猶勝夢中事記之聊¶
一誦
<pb:KR4d0054_WYG_004-9b>
　　　聽鵲寄家人¶
鵲聲喳喳寧有知家人聽鵲占歸期物情固不等人事¶
爾意自驚思别離秋風粲粲正可愛黄菊芙蓉開滿枝¶
春風千樹變顔色遠水静照紅霞衣梧桐楊柳豈知數¶
沙歩露冷銀牀欹新黄暗緑各自媚爛漫未减春風時¶
誰言秋物不可賞人意自移隨盛衰山田正冷酒味美¶
禾黍半収雞鶩肥霜梨野栗處處有雪蜜薦口清香隨¶
鄉園物物可想見我意祗隨魂夢飛家人未用占鵲語<md:KR4d0054_SBCK_004-7b>¶
<pb:KR4d0054_WYG_004-10a>
應到歸時春亦歸¶
　　　讀書(一作辛邜/嵗讀書)¶
吾性雖嗜學年少不自強所至未及門安能望其堂荏¶
苒嵗云暮家事已獨當經營食衆口四方走遑遑一身¶
如飛雲遇風任飄揚山川浩無涯險怪靡不嘗落日號¶
虎豹吾未停車箱波濤動蛟龍吾方進舟航所勤半天¶
下所濟一毫芒最自憶往嵗病軀久羸尫呻吟千里外¶
蒼黄值親䘮母弟各在遠訃歸恐驚惶凶禍甘獨任危
<pb:KR4d0054_WYG_004-10b>
形載孤艎﨑嶇䕶旅櫬&KR0225;邈投故鄉至今驚未定生還¶
乃非常憂慮心膽耗馳驅筋力傷况已近衰境而常犯¶
風霜驅之久如此負痾固宜長朝晡暫一飽百囘步空<md:KR4d0054_SBCK_004-8a>¶廊未免廢坐卧其能眎縑緗新知固云少舊學亦已忘¶
百家異㫖趣六經富文章其言既卓濶其義固荒茫古¶
人至白首搜窮敗肝腸僅名通一藝著書欲煌煌瑕疵¶
自掩覆後世更昭彰世久無孔子指畫随其方後生以¶
中才胷臆妄度量披尋猶未達吾慵復何望端憂類童
<pb:KR4d0054_WYG_004-11a>
稚習書倒偏傍况今議文物規摹詎能詳輪轅孰撓直¶
冠盖孰纁黄珪璋國之器孰殺孰鋒鋩問十九未諭其¶
一猶靣牆㡬微言性命萌兆審興亡兹尤覺浩浩吾詎¶
免倀倀因思幸尚壯曷不自激昂前謀信已拙來效庻¶
云臧漸有田數畝春秋可畊桑休問就醫藥疾病可消¶
禳性本反澄澈情田去榛荒長編倚修架大軸解深囊<md:KR4d0054_SBCK_004-8b>¶収功畏奔景窺星起幽房虚窓達深暝明膏續飛光搜¶
窮力雖憊磨礪志須償譬如勤種藝無憂匱囷倉又如
<pb:KR4d0054_WYG_004-11b>
導㳙㳙寧難致湯湯昔廢漸開闢新輸日收藏經營但¶
亹亹積累自穰穰既多又須擇儲精棄其糠一正以孔¶
孟其揮乃韓莊賓朋顧空館議論據方牀試為出其有¶
始如宮應商紛紜遇叩擊律呂乃交相須臾極萬變開¶
闔争隂陽南山對塵按相磨露青蒼百鳥聽徘徊忽如¶
來鳯凰乃知千載後坐可見虞唐施行雖未果貯畜豈¶
非良何殊廏中馬縱齕草滿場形骸苟充實氣力易騰¶
驤此求苦未晚此志在堅剛
<pb:KR4d0054_WYG_004-12a>
　　　雜詩五首<md:KR4d0054_SBCK_004-9a>¶三季已千載古道久荒榛紛紛東漢士飛鳴不當辰經¶
營救氛沴此志卒埃塵士生有進退何必棄其身其道¶
雖褊迫其行絶緇磷公心不吾誑復求無此人¶
貧士任固小㑹計未可失方今備千品内外有卑秩孰¶
當責在已施設能自必拘文已難騁避世固多屈細云¶
且可略於大復何實所就正如斯與古豈同術雖非萬¶
鍾富苟冒歸一律焉能示朋友學士空自咄
<pb:KR4d0054_WYG_004-12b>
韓公綴文辭筆力乃天授並驅六經中獨立千載後謂¶
為學可及不覺驚縮手如天有日月厥耀無與偶當之¶
萬象瑩所照百恠走此其自然光萬物安得有其人雖¶
已歿其氣著星斗窮天破大惑更覺功業久其餘施諸<md:KR4d0054_SBCK_004-9b>¶小未負風義厚當身止自善所遇時則不致官九列齊¶
此理嗟亦苟去就惟用舍士固無常守孔孟非其稱斗¶
禄應未取惜哉天下才甘為外物誘¶
少年百事銳豈謂身力孱心笑古時士樹立勢苦難差
<pb:KR4d0054_WYG_004-13a>
池嵗月邁自照失朱顔初心不復道齟齬常未安紛紛
憂與勞㡬不傷肺肝人自省已分静黙固其端詩書可
自喜施設諒漫漫
相去幾年今與古睢陽幾人朱與紫嗟哉二子獨有名¶
義烈乃能長不死當時美人歓未足一日倉皇行萬里¶
豈無公卿尊且寵急反與胡為眼耳丈夫感激世莫測¶
二子引身高不起忠驅義激鬼神動漠漠胡沙來此止<md:KR4d0054_SBCK_004-10a>¶　　　與舎弟别舟岸間相望感嘆成詠
<pb:KR4d0054_WYG_004-13b>
涕淚昨辭親酸心今别子舟陸空相望掺袂即千里¶
　　　戲呈休文屯田¶
陳侯雋㧞人所羡嵗晩江湖初識面已聞清論至更僕¶
更讀新詩欲焚硯天子無由熟姓名諸公固合思論¶薦
烏鞾况已踏臺省黒綬未得辭州縣落落逢人愈難¶合
欣欣顧我能忘倦跬步麄官别經嵗角巾廣坐今相¶見
遶郭青山疊寒玉縈隄遠水鋪文練明紅靚白花千¶樹
隔葉跳枝鶯百囀佳時苦雨已蕭索落蕋随風還回¶旋
<pb:KR4d0054_WYG_004-14a>
縱無供帳出郊野尚有清樽就閒燕脫遺拘檢任真¶率
放恣嘲諧較豪健東廊解榻不共語明日離亭空眷<md:KR4d0054_SBCK_004-10b>¶眷¶
　　　送宣州杜都¶官
夜間陵陽峰上雨曉見宛溪春水平畫船不待雙櫓挾¶
歸客喜成千里行牧之文采宜未泯夫子風流今有聲¶
篇什高吟鳯凰下翰墨醉洒烟雲生撥置簿書有餘力¶
放意樽罍無俗情志義非徒勸風俗愷悌固可交神明¶
餘休比戸得涵泳嚚訟累嵗皆澄清薦章交論付丞相
<pb:KR4d0054_WYG_004-14b>
士行如此宜名卿江湖一見十年舊談笑相逢肝膽傾¶
鷦鷯一枝亦自得去矣黄鵠高飛鳴¶
　　　麻姑山送南城尉羅君¶
麻姑之路摩青天蒼苔白石松風寒峭壁直上無攀援<md:KR4d0054_SBCK_004-11a>¶懸磴十歩九屈盤上有錦繡百頃之平田山中遺人耕¶
紫烟又有白玉萬仞之飛泉噴崖直㵼蛟龍淵豐堂廣¶
殿何言言階脚挿入斗牛間樛枝古木不記年空槎枵¶
然卧道邉幽花自嬋姢林深為誰妍但見塵消境静翔
<pb:KR4d0054_WYG_004-15a>
白鶴吟清猿鶵禽乳鹿往往嘷荒巔却視來徑如縁絙¶
千重萬疊窮巖巒下有荆吳粟粒之羣山又有甌閩一¶
髮之平川奕棋縱衡遠近布城郭魚鱗參差高下分岡¶
原千竒萬異可意得墨筆盡秃誰能傳丈夫舒巻要宏¶
達世路俯仰多拘牽偶來到此醒心目便欲洗耳辭囂¶
喧羅夫子一日遠補東南官愛此層崖峻壑之秀發開¶
軒把酒可縱觀喜此披霄挿漢之夐起出門舉足得往<md:KR4d0054_SBCK_004-11b>¶還羅夫子一尉龍蛇方屈蟠此邦人人衣食足闔境年
<pb:KR4d0054_WYG_004-15b>
年枹鼓閒几案剸裁得休暇山水登躡遺紛煩我行送¶
之思故園引領南望心長懸¶
　　　東軒小飲呈坐中¶
二年委質繋官次一日偷眼看青山念隨薄禄困垂首¶
似見故人羞滿顔及門幸得二三友把酒能共頃刻閒¶
海魚腥醎聊復進野果酸澁誰能刪談劇清風生麈柄¶
氣酣落日解醉鐶瑰材壯志皆可喜自笑我拙何由攀¶
高情坐使鄙悋去病體頓覺神明還簡書皇皇奔走地
<pb:KR4d0054_WYG_004-16a>
筦庫碌碌塵埃間功名難合若捕影日月遽易如循環¶
不如飲酒不知厭欲罷更起相牽扳<md:KR4d0054_SBCK_004-12a>¶　　　明妃曲二首¶
明妃未出漢宮時秀色傾人人不知何况一身辭漢地¶
驅令萬里嫁胡兒喧喧異俗方滿眼皎皎丹心欲語誰¶
延夀爾能私好惡令人不自保妍媸丹青有迹尚如此¶
何况無形論是非窮通豈不各有命南北由來非爾為¶
黄雲塞路鄉國遠鴻雁在天音信稀幾成新曲無人聽
<pb:KR4d0054_WYG_004-16b>
彈向東風空淚垂若道人情無感慨何故衛女苦思歸¶
蛾眉絶世不可尋能使花羞在上林自信無由汙白玉¶
向人不肯用黄金一辭椒屋風塵遠去託氊廬沙磧深
漢¶姬尚自有妬色胡女豈能無忌心直欲論情通漢地
獨¶能將恨寄胡琴但取當時能託意不論何代有知音
長<md:KR4d0054_SBCK_004-12b>¶安美人誇富貴未央宮殿競光隂豈知泯泯沈烟霧
獨¶有明妃傳至今¶
　　　喜二弟侍親將至(京師書多言六/弟為縣之美)
<pb:KR4d0054_WYG_004-17a>
嗟予懐抱徒蠢蠢二弟胷中何落落政如魯衛各馳騁¶
文似機雲飽磨琢坐曹風義動江淮為縣聲名到京洛¶
鴻雁峩峩並羽儀棠棣韡韡聨跗鄂我於兩處抱饑渴¶
恨寄一官如束縛周南留滯勿復論平陸可來無厭數¶
慈親况不倦行役官長幸復寛期約似聞笑語已髣髴¶
想見追隨先踴躍共眠布被取温暖同舉菜羮甘淡薄¶
山花得折隨好醜村酒可醉無清濁屈伸有命更勿疑¶
細故偶然皆可略春風為子送㠶檣速放船頭來此泊<md:KR4d0054_SBCK_004-13a>¶
<pb:KR4d0054_WYG_004-17b>
　　　七月一日休假作¶
初秋尚苦暑歸沐乃君恩地閒少來客日晏猶閉門家¶
乏念藜藿開顔無一樽况復辭貌拙敢隨車馬奔盥濯¶
何所事讀書坐前軒豈堪當世用空味古人言頗喜市¶
朝内獨無塵土喧終年但如此真竊大官餐¶
　　　秋夜¶
秋露隨節至霄零在幽篁灝氣入我牖蕭然衾簟凉念¶
往不能寐枕書嗟漏長平生肺腑友一訣餘空牀况有
<pb:KR4d0054_WYG_004-18a>
鵲巢徳顧方共糟糠偕老遂不可輔賢真淼茫家事成¶
濩落嬌兒亦徬徨晤言豈可接虚貌在中堂清淚昏我¶
眼沈憂回我腸誠知百無益恩義故難忘<md:KR4d0054_SBCK_004-13b>¶　　　七月十四日韓持國直廬同觀山海經¶
高閣在清禁長軒憑廣虛御幄閟圖象依然臨幸餘翠¶
甓布天路黄簾分直廬一雨清景早稍凉秋興初解帶¶
就君坐臨牀闚素書山海所錯出飛潜類紛如此語果¶
虛實遺編空巻舒自笑正豕亥更微注蟲魚君材合遠
<pb:KR4d0054_WYG_004-18b>
用就此固已疎如我乃斯幸地閒容誤居竹影散良席¶
花香浮廣裾俯仰自足適歸時更當徐¶
　　　李氏素風堂¶
丞相事唐室獨馳三絶名家世在圖史詩書傳後生郎¶
位逮流澤出令儕輩驚嵗暮營燕坐高居遺世情翠竹¶
帶書幌青山臨酒觥已使襟韻適况聞吟誦聲自可化<md:KR4d0054_SBCK_004-14a>¶鄉里豈唯門戸榮果有過庭子頴然材思精抱璞已三¶
獻驚人當一鳴風義故常在兹堂非偶成
<pb:KR4d0054_WYG_004-19a>
　　　秋聲¶
喬柯與長谷秀色故未凂秋風來吹之聲如振江海怒¶
號無晨夕唱和若有待翏翏徧㘭窪豈獨縁&KR1041;嵬百川¶
亦相投取閙不知悔竹籬更謞然呂律焉足采蜩螿豈¶
知微切切如怨憝惟人亦吟哦沸若烹鼎鼐八荒同一¶
鳴静裏安得在獨有虛空翁恬然故無改¶
　　　戯書¶
家貧故不用籌筭官冷又能無外憂交遊斷絶正當爾
<pb:KR4d0054_WYG_004-19b>
眠飯安穏餘何求君不見黄金滿籝要心計大印如斗<md:KR4d0054_SBCK_004-14b>¶為身讎妻孥意氣賔客附往往主人先白頭¶
　　　李節推亭子¶
盱江郭東門江水湛虛碧東南望羣峰連延倚天壁長¶
林相蔽虧蒼翠浮日夕青㝠牕戸寒居者非咫尺子初¶
得從誰有此烟霧宅燕坐遠世喧及門無塵客築亭更¶
求深緩帶聊自適時花笑婀娜山鳥吟格磔家醸熟新¶
樽歡言命良席故巳輕華簮寧論珍拱璧我亦有菑田
<pb:KR4d0054_WYG_004-20a>
相望在阡陌安得巾柴車過從佇三益¶
　　　秋夜露坐偶作¶
白雲飛尚低清露泫猶早風來亦依㣲濁暑焉得掃客¶
堂虛四楹洒水恨枯槁喜兹宵漏初露坐散襟抱河明<md:KR4d0054_SBCK_004-15a>¶帶飛觀月白通馳道顧盻塵慮銷瓶泉謝頻倒恨無同¶
聲人詩義與探討踟躇拂方牀歸卧夢亦好¶
　　　韓玉汝使歸¶
顧命逮殊隣輶軒遵此道公府戒行期禁庭頒重寳積
<pb:KR4d0054_WYG_004-20b>
雪正東流渡河盛前導士勇踐邊塵馬驕嘶塞草玉節¶
所鎮臨氊廬先汛掃赫爾示威靈坦然布懐抱國倚材¶
實優慮得聲名早慷慨服天驕從容問遺老光華及原¶
隰沆碭看西顥迎勞動都門旌旗風亦好¶
　　　苦熱¶
憶初中伏時怫欝炎氣升赫日已照灼赤雲助軒騰積¶
水殆將沸清風豈能興草木恐焚燎牕扉似炊蒸冰雪<md:KR4d0054_SBCK_004-15b>¶氣已奪蚊蠅勢相矜發狂憂不免暑飲詎復勝
<pb:KR4d0054_WYG_004-21a>
　　　過介甫¶
日暮驅馬去停鑣叩君門傾諸肺肝盡不聞可否言淡¶
爾非外樂恬然忘世喧况值秋節應清風蕩歊煩徘徊¶
至星漢更復坐前軒¶
　　　過介甫歸偶成¶
結交謂無嫌忠告期有補直道詎非難盡言竟多迕¶智
者尚復然悠悠誰可語¶
　　　合醬作
<pb:KR4d0054_WYG_004-21b>
孺人捨我亡稚子未堪役家居拙經營生理見侵迫海¶
鹽從私求厨麪自官得揀豆連數晨汲泉候將夕調澆<md:KR4d0054_SBCK_004-16a>¶遵古書煎熬需日力庻以具藜羮故將供膾食豈有寄¶
徑憂提缾無所適但慙著書非覆瓿固其職¶
　　　送章婺州¶
方擁使君節駕言自東還又聞白丞相懐紱出九闗遂¶
縱大船去欲追詎能攀已喜所寄徑幽尋足谿山仍誇¶
越西部逈在雲林間屋瓦徧高下青蒼更回環穿路竹
<pb:KR4d0054_WYG_004-22a>
裊裊鳴沙水潺潺㑹有尊酒適每需庭訟閒况席鼔琴¶
舊政行故非艱嵗暮當趨召馳歸復玉班¶
　　　瞿秘校新授官還南豐¶
栁色映馳道水聲通御溝雖喜芳物盛未同故人遊叩¶
門忽去我躍馬振輕裘佩印自兹始過家當少留中園<md:KR4d0054_SBCK_004-16b>¶何時到薇蕨亦巳柔山翠入幽屐渚香浮迴舟阡陌有¶
還往壺觴時獻酬應笑天禄閣寂寥誰見求¶
　
<pb:KR4d0054_WYG_004-22b>
　
　
　
　
　
　
　
　元豐類藁巻四
