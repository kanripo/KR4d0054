# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:58
#+PROPERTY: JUAN 13

<md:KR4d0054_SBCK_012-11a>¶<md:KR4d0054_SBCK_013-1a>¶
<pb:KR4d0054_WYG_013-1a>
欽定四庫全書
　元豐類藁卷十三¶
　　　　　　　　　　　　　宋　曾鞏　撰

　　序¶
　　　序越州鑑湖圖¶
鑑湖一曰南湖南並山北屬州城漕渠東西距江漢順¶
帝永和五年㑹稽太守馬臻之所為也至今九百七十¶
有五年矣其周三百五十有八里凡水之出於東南者
<pb:KR4d0054_WYG_013-1b>
皆委之州之東自城至于東江其北堤石楗二陰溝十¶
有九通民田田之南屬漕渠北東西屬江者皆溉之州¶
之東六十里自東城至於東江其南隄陰溝十有四通¶
民田田之北抵漕渠南並山西並隄東屬江者皆溉之¶
州之西三十里曰柯山斗門通民田田之東並城南並<md:KR4d0054_SBCK_013-1b>¶隄北濵漕渠西屬江者皆溉之總之溉山陰會稽兩縣¶
十四鄉之田九千頃非湖能溉田九千頃而已盖田之¶
至江者盡於九千頃也其東曰曹娥斗門曰稾口斗門
<pb:KR4d0054_WYG_013-2a>
水之循南隄而東者由之以入于東江其西曰廣陵斗¶
門曰新逕斗門水之循北隄而西者由之以入于西江¶
其北曰朱儲斗門去湖最逺盖因三江之上兩山之間¶
疏為二門而以時視田中之水小溢則縱其一大溢則¶
盡縱之使入于三江之口所謂湖高於田丈餘田又高¶
海丈餘水少則泄湖溉田水多則泄田中水入海故無¶
荒廢之田水旱之歲者也繇漢以來幾千載其利未甞¶
廢也宋興民始有盗湖為田者祥符之間二十七戸慶<md:KR4d0054_SBCK_013-2a>¶
<pb:KR4d0054_WYG_013-2b>
厯之間二戸為田四頃當是時三司轉運司猶下書切¶
責州縣使復田為湖然自此吏益慢法而奸民浸起至¶
于治平之間盗湖為田者凡八千餘戸為田七百餘頃¶
而湖廢幾盡矣其僅存者東為漕渠自州至于東城六¶
十里南通若耶溪自樵風涇至于桐隖十里皆水廣不¶
能十餘丈每歲少雨田未病而湖盖已先涸矣自此以¶
來人爭為計說蔣堂則謂宜有罰以禁侵耕有賞以開
告¶者杜杞則謂盗湖為田者利在縱湖水一雨則放聲
<pb:KR4d0054_WYG_013-3a>
以¶動州縣而斗門輒發故為之立石則水一在五雲橋
水¶深八尺有五寸㑹稽主之一在跨湖橋橋水深四尺
有¶五寸山陰主之而斗門之鑰使皆納于州水溢則遣
官<md:KR4d0054_SBCK_013-2b>¶視則而謹其閉縱又以謂宜益理隄防斗門其敢田
者¶拔其苖責其力以復湖而重其罰猶以為未也又以
謂¶宜加兩縣之長以提舉之名課其督察而為之殿賞
吳¶奎則謂每歲農隙當僦人濬湖積其泥塗以為丘阜
使¶縣主役而州與轉運使提㸃刑獄督攝賞罰之張次
<pb:KR4d0054_WYG_013-3b>
山¶則謂湖廢僅有存者難卒復宜益廣漕路及他便利
處¶使可漕及注民田里置石柱以識之柱之内禁敢田
者¶刁約則謂宜斥湖三之一與民為田而益隄使高一
丈¶則湖可不開而其利自復范師道施元長則謂重侵
耕之¶禁猶不能使民無犯而斥湖與民則侵者孰禦又
以湖¶水較之高於城中之水或三尺有六寸或二尺有
六寸<md:KR4d0054_SBCK_013-3a>¶而益隄壅水使高則水之敗城郭廬舍可必也張
伯玉¶則謂日役五千人濬湖使至五尺當十五歲畢至
<pb:KR4d0054_WYG_013-4a>
三尺當¶九歲畢然恐工起之日浮議外摇役夫内潰則
雖有智者¶猶不能必其成若日役五千人益隄使高八
尺當一歲¶畢其竹木費凡九十二萬有三千計越之戸
二十萬有¶六千賦之而復其租其勢易足如此則利可
坐收而人¶不煩弊陳宗言趙誠復以水勢高下難之又
以謂宜從¶吳奎之議以歲月復湖當是時都水善其言
又以謂宜¶増賞罰之令其為説如此可謂博矣朝廷未
甞不聽用¶著之於法故罰有自錢三百至于千又至于
<pb:KR4d0054_WYG_013-4b>
五萬刑有杖¶百至于徒二年其文可謂密矣然而田者
不止而日愈<md:KR4d0054_SBCK_013-3b>¶多湖不加濬而日愈廢其故何哉法令不
行而苟且之¶俗勝也昔謝靈運從宋文帝求㑹稽囘踵
湖為田太守¶孟顗不聽又求休崲湖為田顗又不聽靈
運至以語詆¶之則利於請湖為田越之風俗舊矣然南
湖繇漢歴吳¶晉以來接于唐又接于錢鏐父子之有此
州其利未甞¶廢者彼或以區區之地當天下或以數州
為鎭或以一¶國自王内有供養禄廪之須外有貢輸問
<pb:KR4d0054_WYG_013-5a>
遺之奉非得¶晏然而已也故強水土之政以力本利農
亦皆有數而¶錢鏐之法最詳至今尚多傳於人者則其
利之不廢有¶以也近世則不然天下為一而安於承平
之故在位者¶重舉事而樂因循而請湖為田者其語言
氣力往往足<md:KR4d0054_SBCK_013-4a>¶以動人至于修水土之利則又費材動衆
從古所難故¶鄭國之役以謂足以疲秦而西門豹之治
鄴渠人亦以¶為煩苦其故如此則吾之吏孰肯任難當
之怨來易至¶之責以待未然之功乎故説雖博而未甞
<pb:KR4d0054_WYG_013-5b>
行法雖密而¶未甞舉田者之所以日多湖之所以日廢
繇是而已故¶以為法令不行而苟且之俗勝者豈非然
哉夫千歲之¶湖廢興利害較然易見然自慶厯以來三
十餘年遭吏¶治之因循至于既廢而世猶莫寤其所以
然况於事之¶隱微難得而考者繇苟簡之故而弛壊於
㝠㝠之中又¶何知其所以然乎今謂湖不必復者曰湖
田之入既饒¶矣此游談之士為利於侵耕者言之也夫
湖未盡廢則<md:KR4d0054_SBCK_013-4b>¶湖下之田旱此方今之害而衆人之所覩
<pb:KR4d0054_WYG_013-6a>
也使湖盡廢¶則湖之為田亦旱矣此將來之害而衆人
之所未覩者¶故曰此游談之士為利於侵耕者言之而
非實知利害¶者也謂湖不必濬者曰益隄壅水而已此
好辨之士為¶樂聞苟簡者言之也夫以地勢較之壅水
使高必敗城¶郭此議者之所已言也以地勢較之濬湖
使下然後不¶失其舊不失其舊然後不失其宜此議者
之所未言也¶又山陰之石則為四尺有五寸㑹稽之石
則幾倍之壅¶水使高則㑹稽得尺山陰得半地之窪隆
<pb:KR4d0054_WYG_013-6b>
不並則益隄¶未為有補也故曰此好辨之士為樂聞苟
簡者言之而¶又非實知利害者也二者既不可用而欲
禁侵耕開告<md:KR4d0054_SBCK_013-5a>¶者則有賞罰之法矣欲謹水之蓄泄則有
閉縱之法矣¶欲痛絶敢田者則抜其苖責其力以復湖
而重其罰又¶有法矣或欲任其責於州縣與轉運使提
㸃刑獄或欲¶以每歲農隙濬湖或欲禁田石柱之内者
又皆有法矣¶欲知濬湖之淺深用工若干為日幾何欲
知増隄竹木¶之費幾何使之安出欲知濬湖之泥塗積
<pb:KR4d0054_WYG_013-7a>
之何所又已¶計之矣欲知工起之日或浮議外摇役夫
内潰則不可¶以必其成又已論之矣誠能收衆説而考
其可否用其¶可者而以在我者潤澤之令言必行法必
舉則何功之¶不可成何利之不可復哉鞏初蒙恩通判
此州問湖之¶廢興於人未有能言利害之實者及到官
然後問圖於<md:KR4d0054_SBCK_013-5b>¶兩縣問書於州與河渠司至於參覈之而
圖成熟究之¶而書具然後利害之實明故為論次庻夫
計議者有考¶焉熙寧二年冬卧龍齋
<pb:KR4d0054_WYG_013-7b>
　　　類要序¶
晏元獻公出東南起童子入秘閣讀書遂贊名命入翰
林為¶學士眞宗特寵待之每進見勞問及所以任属之
者羣¶臣莫能及皇太子就書學公以選入侍太子即皇
帝位¶是為仁宗公遂筦國樞要任政事位宰相其在朝
廷五¶十餘年常以文學謀議為任所為賦頌碑銘制詔
册命¶書奏議論之文傳天下尤長於詩天下皆吟誦之
當眞¶宗之世天下無事方輯福應推功德修封禪及后
<pb:KR4d0054_WYG_013-8a>
土山<md:KR4d0054_SBCK_013-6a>¶川老子諸祠以報禮上下左右前後之臣非工儒
學妙¶於語言能討論古今潤色太平之業者不能稱其
位公¶於是時為學者宗天下慕其聲名人見公應於外
者之¶不窮而不知公之得於内者深也及得公所為類
要上¶中下秩總七十四篇凡若干門皆公所手抄廼知
公於¶六藝太史百家之言騷人墨客之文章至於地志
族譜¶佛老方伎之衆説旁及九州之外蠻夷荒忽詭變
竒跡¶之序録皆披尋紬繹而於三才萬物變化情偽是
<pb:KR4d0054_WYG_013-8b>
非¶興壊之理顯隱細鉅之委曲莫不究盡公之得於内
者¶在此也公之所以光顯於世者有以哉觀公之所自
致者¶如此則知士不素學而處從官大臣之列備文儒
道德<md:KR4d0054_SBCK_013-6b>¶之任其能不餒且病乎此公之書所以為可傳也
公之¶子知止能守其家者也以書属余序余與公仕不
並時¶然皆臨川人故為之論次以為公書首¶
　　　相國寺維摩院聽琴序¶
古者學士之於六藝射能弧矢之事矣又當善其揖譲
<pb:KR4d0054_WYG_013-9a>
之節御能車馬之事矣又當善其驅馳之節書非能肆¶
筆而已又當辨其體而皆通其意數非能布策而已又¶
當知其用而各盡其法而五禮之威儀至於三千六樂¶
之節文可謂微且多矣噫何其煩且勞如是然古之學¶
者必能此亦可謂難矣然習其射御於禮習其干戈於¶
樂則少於學長於朝其於武備固修矣其於家有塾於<md:KR4d0054_SBCK_013-7a>¶黨有庠於鄉有序於國有學於教有師於視聽言動有¶
其容於衣冠飲食有其度几杖有銘盤盂有戒在輿有
<pb:KR4d0054_WYG_013-9b>
和鸞之聲行歩有佩玉之音燕處有雅頌之樂而非其¶
故琴瑟未甞去於前也盖其出入進退俯仰左右接於¶
耳目動於四體達於其心者所以養之至如此其詳且¶
密也雖然此尚為有待於外者爾若夫三才萬物之理¶
性命之際力學以求之深思以索之使知其要識其微¶
齋戒以守之以盡其才成其德至合於天地而后已者¶
又當得之於心夫豈非難哉噫古之學者其役之於内¶
外以持其心養其性者至於如此此君子所以愛日而
<pb:KR4d0054_WYG_013-10a>
自¶強不息以求至乎極也然其習之有素閑之有具如
此<md:KR4d0054_SBCK_013-7b>¶則求其放心伐其邪氣而成文武之材就道德之實
者¶可謂易矣孔子曰興於詩立於禮成於樂盖樂者所
以¶感人之心而使之化故曰成於樂昔舜命䕫典樂教
胄¶子曰直而溫寛而栗剛而無虐簡而無傲則樂者非
獨¶去邪又所以救其性之偏而納之中也故和鸞佩玉
雅¶頌琴瑟之音非其故不去於前豈虚也哉今學士大
夫¶之於持其身養其性凡有待於外者皆不能具得之
<pb:KR4d0054_WYG_013-10b>
於¶内者又皆略其事可謂簡且易矣然所以求其放心¶
伐其邪氣而成文武之材就道德之實者豈不難哉此¶
予所以懼不至於君子而入於小人也夫有待於外者¶
余既力不足而於琴竊有志焉久矣然患其莫予授也<md:KR4d0054_SBCK_013-8a>¶治平三年夏得洪君於京師始合同舍之士聽其琴於¶
相國寺之維摩院洪君之於琴非特能其音又能其意¶
者也予將就學焉故道予之所慕古人者庻乎其有以¶
自發也同舍之士丁寶臣元珍鄭穆閎中孫覺莘老林
<pb:KR4d0054_WYG_013-11a>
希子中而予曾鞏子固也洪君名規字方叔以文學吏¶
事稱於世云¶
　　　張文叔文集序¶
文叔姓張氏諱彥博蔡州汝陽人慶厯三年為撫州司¶
法參軍余為之銘其父碑文叔又治其寢得嬰兒秃秃¶
之遺骸葬之余為之誌其事是時文叔年未三十喜從¶
余問道理學為文章因與之游至其為司法代去其後<md:KR4d0054_SBCK_013-8b>¶又三遇焉至今二十有六年矣文叔為袁州判官已死
<pb:KR4d0054_WYG_013-11b>
其子仲偉集其遺文為四十巻自蘄春走京師属余序
之¶余讀其書知文叔雖久窮而講道益明属文益工其
辭¶精深雅贍有過人者而比三遇之盖未甞為余出也
又¶知文叔自進為甚強自待為甚重皆可喜也雖其遇
於¶命者不至於富貴然比於富貴而功德不足以堪之
姑¶為説以自恕者則文叔雖久窮亦何恨哉仲偉居撫
時¶八九歲未丱始讀書就筆硯今儀觀甚偉文辭甚工
有¶子復能讀書就筆硯矣則余其能不老乎既為之評
<pb:KR4d0054_WYG_013-12a>
其¶文而序之又辱道其父子事反復如此者所以致余
情¶於故舊而又以見余之老也熙寧元年十二月十七
日序<md:KR4d0054_SBCK_013-9a>¶　　　館閣送錢純老知婺州詩序¶
熙寧三年三月尚書司封員外郎秘閣校理錢君純老¶
出為婺州三館秘閣同舍之士相與飲餞于城東佛舍¶
之觀音院㑹者凡二十人純老亦重僚友之好而欲慰¶
處者之思也乃為詩二十言以示坐者於是在席人各
<pb:KR4d0054_WYG_013-12b>
取其一言為韻賦詩以送之純老至州將刻之石而以¶
書來曰為我序之盖朝廷常引天下儒學之士聚之館¶
閣所以長養其材而待上之用有出使于外者則其僚¶
必相告語擇都城之中廣宇豐堂游觀之勝約日皆會¶
飲酒賦詩以叙去處之情而致綢繆之意歴世寢久以¶
為故常其從容道義之樂盖他司所無而其賦詩之所<md:KR4d0054_SBCK_013-9b>¶稱引况諭莫不道去者之義祝其歸仕於王朝而不欲¶其
久於外所以見士君子之風流習尚篤於相先非世俗
<pb:KR4d0054_WYG_013-13a>
之所能及又將待上之考信於此而以其彚進非空文¶
而巳也純老以明經進士制策入等歴教國子生入館¶
閣為編校書籍校理檢討其文章學問有過人者宜在¶
天子左右與訪問任獻納而顧請一州欲自試於川窮¶
山阻僻絶之地其志節之高又非凡才所及此賦詩者¶
所以推其賢惜其志殷勤反復而不能已余故為之序¶
其大旨以發明士大夫之公論而與同舍視之使知純¶
老之非久於外也十月日序
<pb:KR4d0054_WYG_013-13b>
　　　齊州雜詩序<md:KR4d0054_SBCK_013-10a>¶齊故為文學之國然亦以朋比誇詐見於習俗今其地¶
富饒而介於河岱之間故又多獄訟而豪猾羣黨亦往¶
往喜相攻剽賊殺於時號難治余之疲駑來為是州除¶
其姦強而振其弛壊去其疾苦而撫其善良未期囹圄¶
多空而枹鼓幾息歲又連熟州以無事故得與其士大¶
夫及四方之賔客以其暇日時游後園或長軒遶榭登¶
覽之觀属思千里或芙蕖芰荷湖波渺然泛舟上下雖
<pb:KR4d0054_WYG_013-14a>
病¶不飲酒而間為小詩以娛情寫物亦拙者之適也通
儒¶大人或與余有舊欲取而視之亦不能隱而青鄆二
學¶士又從而和之士之喜文辭者亦繼為此作總之凡
若¶干篇豈得以余文之陋而使夫宗工秀人雄放瑰絶
可<md:KR4d0054_SBCK_013-10b>¶喜之辭不大傳於此邦也故刻之石而并序之使覽
者¶得詳焉熙寧六年二月已丑序¶
　　　順濟王勅書祝文刻石序¶
臣鞏言世稱麟鳯龜龍王者之嘉瑞則盖不常出而德
<pb:KR4d0054_WYG_013-14b>
有不能致者又稱麟鳯龜龍四靈以為畜則至治之世¶
盖可狎而擾也故官有豢龍而劉累以善其職事至夏¶
之衰乃不能馴而或漦于庭至周卒為女禍盖龍之為¶
祥通于治亂如此伏惟陛下仁聖之德達于淵泉故龍¶
實來慕若可擾也其自今以往盛德日躋則必有遊于¶
宮沼或負圖出河而且將領在有司羣於羞物故臣敢¶
刻勅書祝辭于石以俟臣鞏謹序<md:KR4d0054_SBCK_013-11a>¶　　　叙盗
<pb:KR4d0054_WYG_013-15a>
盗三十人凡十五發繇孫僊而下盗吳慶船者殺人皆¶
應斬盗朱縞船者贓重皆應絞凡應死者十有八人繇¶
湯慶而下或贓輕或竊盗或常自言凡應徒者十有二¶
人此有司之法也今圖之所見者其名氏稅藉械器與¶
其發之日月所盗之家所取之財至於人各别其凡若¶
干發皆旁行以見之人各别其凡若干發者又别之以¶
朱欲覽者之易曉也吳慶之船贓分為三與吳慶吳道¶
之属有親疎居有異同至於孫僊湯慶之族属以及十
<pb:KR4d0054_WYG_013-15b>
二人之所以得不死者皆别見於圖之上下而獄之輕¶
重詳矣其創作兵仗合衆以轉刼數百里之間至於賊<md:KR4d0054_SBCK_013-11b>¶殺良民此情狀之尤可嫉者也方五六月之時水之害¶
甚矣田疇既以蕩溺矣屋廬既以漂流矣城郭之内糶¶
官粟以賑民而猶有不得食者窮鄉僻壌大川長谷之¶
間自中家以上日昃持錢無告糴之所况於躡所素困¶
之人乎方且結草葦以自託於壊隄毁垾之上士有饑
餓¶之廹無樂生之情其屢發而為盗亦情狀之可哀者
<pb:KR4d0054_WYG_013-16a>
也¶康誥曰殺越人于貨暋不畏死凡民罔不憝孟子¶以
謂不待敎而誅者也是則殺人之盗不待教而誅皆¶百
王之所同而未有知其所始者也然而孔子曰天下¶有
道盗其先變乎此謂養之既足導之既明則為盗者¶知
恥而自新則非殺人之盗有待敎而誅此亦百王之<md:KR4d0054_SBCK_013-12a>¶所
同而未有知其所始者也不待敎而誅者天下之所¶不
得容也待教而誅者俟之之道既盡矣然後可以責¶之
備也苟為養之既有不足導之既有不明俟之之道¶既
<pb:KR4d0054_WYG_013-16b>
有不盡矣故凶年人食不足而有起為盗賊者天子¶甞
密下寛大之令許降其罪而此非有司之法也至¶殺人
與贓重者亦不降有司之法存焉亦康誥之意也¶余當
閲是獄故具列其本末情狀以覽觀焉以明余之¶於是
盡心矣¶
　　　贈黎安二生序¶
趙郡蘇軾余之同年友也自蜀以書至京師遺余稱蜀¶
之士曰黎生安生者既而黎生擕其文數十萬言安生<md:KR4d0054_SBCK_013-12b>¶
<pb:KR4d0054_WYG_013-17a>
擕其文亦數千言辱以顧余讀其文誠閎壯雋偉善反¶
復馳騁窮盡事理而其材力之放縱若不可極者也二¶
生固可謂魁竒特起之士而蘇君固可謂善知人者也¶
頃之黎生補江陵府司法叅軍將行請予言以為贈余¶
曰余之知生既得之於心矣廼將以言相求於外邪黎
生¶曰生與安生之學於斯文里之人皆笑以為迂闊今
求¶子之言盖將解惑於里人余聞之自顧而笑夫世之
迂¶闊孰有甚於予乎知信乎古而不知合乎世知志乎
<pb:KR4d0054_WYG_013-17b>
道¶而不知同乎俗此余所以困於今而不自知也世之
迂¶闊孰有甚於予乎今生之迂特以文不近俗迂之小
者¶耳患為笑於里之人若余之迂大矣使生持吾言而<md:KR4d0054_SBCK_013-13a>¶歸且重得罪庸詎止於笑乎然則若余之於生將何言
哉¶謂余之迂為善則其患若此謂為不善則有以合乎
世¶必違乎古有以同乎俗必離乎道矣生其無急於解
里¶人之惑則於是焉必能擇而取之遂書以贈二生并
示¶蘇君以為何如也
<pb:KR4d0054_WYG_013-18a>
　
　
　
　
　
　
　
　
<pb:KR4d0054_WYG_013-18b>
　
　
　
　
　
　
　
　元豐類藁卷十三
