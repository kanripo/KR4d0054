# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:58
#+PROPERTY: JUAN 9

<md:KR4d0054_SBCK_008-14b>¶<md:KR4d0054_SBCK_009-1a>¶
<pb:KR4d0054_WYG_009-1a>
欽定四庫全書
　元豐類藁巻九¶
　　　　　　　　　　　　　宋　曽鞏　撰

　　論¶
　　　唐論¶
成康殁而民生不見先王之治日入於亂以至於秦盡¶
除前聖數千載之法天下既攻秦而亡之以歸於漢漢¶
之為漢更二十四君東西再有天下垂四百年然大扺
<pb:KR4d0054_WYG_009-1b>
多用秦法其改更秦事亦多附已意非倣先王之法而¶
有天下之志也有天下之志者文帝而已然而天下之¶
材不足故仁聞雖美矣而當世之法度亦不能倣於三¶
代漢之亡而強者遂分天下之地晉與隋雖能合天下¶
於一然而合之未久而已亡其為不足議也代隋者唐<md:KR4d0054_SBCK_009-1b>¶更十八君垂三百年而其治莫盛於太宗之為君也詘¶
已從諌仁心愛人可謂有天下之志以租庸任民以府¶
衛任兵以職事任官以材能任職以興義任俗以尊本
<pb:KR4d0054_WYG_009-2a>
任衆賦役有定制兵農有定業官無虛名職無廢事人¶
習於善行離於末作使之操於上者要而不煩取於下¶
者寡而易供民有農之實而兵之備存有兵之名而農¶
之利在事之分有歸而禄之出不浮材之品不遺而治¶
之體相承其廉恥日以篤其田野日以闢以其法脩則¶
安且治廢則危且亂可謂有天下之材行之數嵗粟米¶
之賤斗至數錢居者有餘蓄行者有餘資人人自厚㡬¶
致刑措可謂有治天下之效夫有天下之志有天下之
<pb:KR4d0054_WYG_009-2b>
材<md:KR4d0054_SBCK_009-2a>¶又有治天下之效然而不得與先王並者法度之行
擬¶之先王未備也禮樂之具田疇之制庠序之教擬之
先¶王未備也躬親行陣之間戰必勝攻必克天下莫不
以¶為武而非先王之所尚也四夷萬里古所未及以政
者¶莫不服從天下莫不以為盛而非先王之所務也太
宗¶之為政於天下者得失如此由唐虞之治五百餘年
而¶有湯之治由湯之治五百餘年而有文武之治由文
武¶之治千有餘年而始有太宗之為君有天下之志有
<pb:KR4d0054_WYG_009-3a>
天¶下之材又有治天下之效然而又以其未備也不得
與¶先王並而稱極治之時是則人生於文武之前者率
五¶百餘年而一遇治世生於文武之後者千有餘年而
未<md:KR4d0054_SBCK_009-2b>¶遇極治之時也非獨民之生於是時者之不幸也士
之¶生於文武之前者如舜禹之於唐八元八凱之於舜
伊¶尹之於湯太公之於文武率五百餘年而一遇生於
文¶武之後千有餘年雖孔子之聖孟軻之賢而不遇雖
太¶宗之為君而未可以必得志扵其時也是亦士民之
<pb:KR4d0054_WYG_009-3b>
生¶於是時者之不幸也故述其是非得失之迹非獨為
人¶君者可以考焉士之有志於道而欲仕於上者可以
鑒矣¶
　　　為人後議¶
禮大宗無子則族人以支子為之後為之後者為所後¶
服斬衰三年而降其父母期禮之所以如此者何也以¶
謂人之所知者近則知親愛其父母而已所知者遠則<md:KR4d0054_SBCK_009-3a>¶知有嚴父之義知有嚴父之義則知尊祖知尊祖則知
<pb:KR4d0054_WYG_009-4a>
大宗¶者上以繼祖下以収族不可以絶故有以支子為
之後¶者為之後者以受重於斯人故不得不以尊服服
之以¶尊服服之而不為之降已親之服則猶恐未足以
明所¶後者之重也以尊服服之又為之降已親之服然
後以謂¶可以明所後者之重而繼祖之道盡此聖人制
禮之意¶也夫所謂収族者記稱與族人合食序以昭穆
别以禮義¶之類是特諸侯别子之大宗而嚴之如此况
如禮所稱¶天子及其始祖之所自出者此天子之大宗
<pb:KR4d0054_WYG_009-4b>
是為天地¶宗廟百神祭祀之主族人萬世之所依歸而
可以不明¶其至尊至重哉故前世人主有以支子繼立
而崇其本<md:KR4d0054_SBCK_009-3b>¶親加以位號立廟奉祀者皆見非於古今誠
由所知者¶近不能割棄私愛節之以禮故失所以奉承
正統尊無¶二上之意也若於所後者以尊服服之又為
之降已親¶之服而退於巳親號位不敢以非禮有加也
廟祀不敢¶以非禮有奉也則為至恩大義固已備矣而
或謂又當¶易其父母之名從所後者為屬是未知考於
<pb:KR4d0054_WYG_009-5a>
禮也禮為¶人後者為所後者之祖父母父母妻之父母
昆弟昆弟¶之子若子者此其服為所後者而非其為已
也為其父¶母期為其昆弟大功為其姊妹適人者小功
皆降本服¶一等者此其服為已而非為所後者也使於
其父母服¶則為巳名為所後者是則名與實相違服與
恩相戾矣<md:KR4d0054_SBCK_009-4a>¶聖人制禮不如是之舛也且自古為人後者
不必皆親¶昆弟之子族人之同宗者皆可為之則有以
大功小功¶昆弟之子而為之者矣有以緦麻袒免無服
<pb:KR4d0054_WYG_009-5b>
昆弟之子¶而為之者矣若當從所後者為屬則亦當從
所後者為¶服從所後者為服則於其父母有宜為大功
為小功為¶緦麻為袒免為無服者矣而聖人制禮皆為
其父母期¶使足以明所後者重而已非遂以謂當變其
親也親非¶變則名固不得而易矣戴徳王肅䘮記曰為
人後者為¶其父母降一等服齊衰期其服之節居倚廬
言語飲食¶與父在為母同其異者不祥不禫雖除服心
䘮三年故¶至於今著於服令未之有改也豈有製服之
<pb:KR4d0054_WYG_009-6a>
重如此而<md:KR4d0054_SBCK_009-4b>¶其名遂可以絶乎又崔凱䘮服駁曰本親有
自然之恩¶降一等則足以明所後者為重無縁廼絶之
矣夫未嘗¶以謂可以絶其親而輒謂可以絶其名是亦
惑矣且支¶子所以後大宗若為推其嚴父之心以尊祖
也顧以尊¶祖之故而不父其父豈本其恩之所由生而
先王教天¶下之意哉又禮適子不可為人後者以其傳
重也支子¶可以為人後者以非傳重也使傳重者後已
宗非傳重¶者後大宗其意可謂即乎人心而使之兩義
<pb:KR4d0054_WYG_009-6b>
俱安也今¶若使為人後者以降其父母之服一等而遂
變革其名¶不以為父母則非使之兩義俱安而不即乎
人心莫大¶乎如是也夫人道之於大宗至尊至重不可
以絶尊尊<md:KR4d0054_SBCK_009-5a>¶也人子之於父母亦至尊至重不可以絶親
親也尊尊¶親親其義一也未有可廢其一者故為人之
後者為降¶其父母之服禮則有之矣為之絶其父母之
名則禮未¶之有也或以謂欲絶其名者盖惡其為二而
欲使之為一¶所以使為人後者之道盡也夫迹其實則
<pb:KR4d0054_WYG_009-7a>
有謂之所後¶有謂之所生制其服則有為已而非為所
後者有為所¶後而非為已者皆知不可以惡其為二而
強使之為一¶也至於名者盖生於實也廼不知其不可
以惡其為二¶而欲強使之為一是亦過矣藉使其名可
以強使之為一¶而迹其實之非一制其服之非一者終
不可以易則惡在¶乎欲絶其名也故古之聖人知不可以
惡其為二而強<md:KR4d0054_SBCK_009-5b>¶使之為一而能使其屬之踈者相與為
重親之厚者相¶與為輕則以禮義而已矣何則使為人
<pb:KR4d0054_WYG_009-7b>
後者於其所後¶非已親也而為之服斬衰三年為其主
祭是以義引之¶也於其所生實已親也而降服齊衰期
不得與其祭是¶以禮厭之也以義引之則屬之踈者相
與為重以禮厭¶之則親之厚者相與為輕而為人後之
道盡矣然則欲¶為人後之道盡者在以禮義明其内而
不在於惡共為¶二而強易其名於外也故禮䘮服齊衰
不杖期章曰為¶人後者為其父母服此見於經為人後
者於其本親稱¶父母之明文也漢祭義以謂宣帝親謚
<pb:KR4d0054_WYG_009-8a>
宜曰悼魏相以為宜¶稱尊號曰皇考立廟後世議者皆
以其稱皇立廟為非<md:KR4d0054_SBCK_009-6a>¶至於稱親稱考則未嘗有以為非
者也其後魏明帝尤惡¶為人後者厚其本親故非漢宣
加悼考以皇號又謂後¶嗣有由諸侯入繼正統者皆不
得謂考為皇稱妣為后¶盖亦但禁其猥加非正之號而
未嘗廢其考妣之稱此¶見於前世議論為人後者於其
本親稱考妣之明文也¶又晉王坦之䘮服議曰㒺極之
重非制教之所裁昔日¶之名非一朝之所去此出後之
<pb:KR4d0054_WYG_009-8b>
身所以有服本親也又¶曰情不可奪名不可廢崇本叙
恩所以為降則知為人¶後者未有去其所出父母之名
此古人之常理故坦之¶引以為制服之證此又見於前
世議論為人後者於其¶本親稱父母之明文也是則為
人後者之親見於經見<md:KR4d0054_SBCK_009-6b>¶於前世議論謂之父母謂之考
妣者其大義如此明文¶如此至見於他書及史官之記
亦謂之父母謂之考妣¶謂之私考妣謂之本親謂之親
者則不可一二數而以¶為世父叔父者則不特禮未之
<pb:KR4d0054_WYG_009-9a>
有載籍以來固未之有¶也今欲使從所後者為屬而革
變其父母之名此非常¶異義也不從經文於前世數千
載之議論亦非常異¶義也而無所考據以持其説將何
以示天下乎且中¶國之所以為貴者以有父子之道又
有六經與前世¶數千載之議論以治之故也今忽欲棄
之而伸其無所¶考據之説豈非誤哉或謂為人後者於
其本親稱父母¶則為兩統二父其可乎夫兩統二父者
謂加考以皇號¶立廟奉祀是不一於正統懐二於所後
<pb:KR4d0054_WYG_009-9b>
所以著其非而<md:KR4d0054_SBCK_009-7a>¶非謂不變革其父母之名也然則加考
以皇號與禮及¶古之稱皇考者有異乎曰皇考一名而
為說有三禮曰¶考廟曰王考廟曰皇考廟曰顯考廟曰
祖考廟是則以¶皇考為曽祖之廟號也魏相謂漢宣帝
父宜稱尊號曰¶皇考既非禮之曽祖之稱又有尊號之
文故魏明帝非¶其加悼考以皇號至於光武亦於南頓
君稱皇考廟義¶出於此是以加皇號為事考之尊稱也
屈原稱朕皇¶考曰伯庸又晉司馬機為燕王告禰廟文
<pb:KR4d0054_WYG_009-10a>
稱敢昭告於¶皇考清惠亭侯是又達於羣下以皇考為
父殁之通稱¶也以為曽祖之廟號者於古用之以為事
考之尊稱者¶於漢用之以為父殁之通稱者至今用之
然則稱之亦<md:KR4d0054_SBCK_009-7b>¶有可有不可者乎曰以加皇號為事考之
尊稱者施於¶為人後之義是干正統此求之於禮而不
可者也達於¶羣下以皇考為父殁之通稱者施於為人
後之義非干¶正統此求之於禮而可者也然則以為父
殁之通稱者¶其不可如何曰若漢哀帝之親稱尊號曰
<pb:KR4d0054_WYG_009-10b>
恭皇安帝之¶親稱尊號曰孝徳皇是又求之於禮而不
可者也且禮¶父為士子為天子祭以天子其尸服以士
服子無爵父¶之義尊父母也前世失禮之君崇本親以
位號者豈獨¶失為人後奉祀正統尊無二上之意哉是
以子爵父以¶卑命尊亦非所以尊厚其親也前世崇飾
非正之號者¶其失如此而後世又謂宜如期親故事増
官廣國者亦<md:KR4d0054_SBCK_009-8a>¶可謂皆不合於禮矣夫考者父殁之稱然
施於禮者有¶朝廷典冊之文有宗廟祀祭之辭而已若
<pb:KR4d0054_WYG_009-11a>
不加位號則¶無典冊之文不立廟奉祀則無祭祝之辭
則雖正其名¶豈有施於事者顧言之不可不順而已此
前世未嘗以¶為可疑者以禮甚明也今世議者紛紛至
於曠日累時¶不知所决者盖由不考於禮而率其私見
也故采於經¶列其㫖意庻得以商㩁焉¶
　　　公族議¶
天子之適子繼世以為天子其别子皆為諸侯諸侯之¶
適子繼世以為諸侯其别子各為其國之卿大夫皆有
<pb:KR4d0054_WYG_009-11b>
采¶地别子之適子繼世以食其采地其族人百世宗之
此<md:KR4d0054_SBCK_009-8b>¶之謂大宗其别子亦各仕於其國為卿大夫其適子
兄¶弟宗之五世而止此之謂小宗盖天子之適子繼世
以¶為天子其别子世為諸侯諸侯之適子繼世以為諸
侯¶其别子各為其國之卿大夫世世食采地皆傳於無
窮¶夫豈有服盡而絶其禄位衣食嫁娶使之自謀者乎
非¶特如此也昔周公兼制天下立七十四國姬姓居五
十¶五人盖兄弟之國者十有五人姬姓之國者四十人
<pb:KR4d0054_WYG_009-12a>
其¶可見者則管蔡郕霍魯衛毛聃郜雍曹滕畢原鄷郇
邘¶晉應韓凡蔣邢茅胙祭之屬是也其稱兄弟之國者
十¶有五人則周之近屬其稱姬姓之國者四十人則周
之¶同姓而已其爵命之使傳國至於無窮夫豈以服為
斷<md:KR4d0054_SBCK_009-9a>¶乎至於宗廟之數天子七諸侯五而祭法虞夏商周
禘¶郊祖宗遠或至於數十世之上亦皆未嘗以服為斷
也¶其推而上之報本於祖宗至不可為數推而下之廣
骨¶肉之恩至於無窮盖其積厚者其流澤遠有天下之
<pb:KR4d0054_WYG_009-12b>
功¶者受天下之報其理勢次序固然也是豈可拘於常
見¶議於錙銖之内乎故服盡而戚單者所以節人之常
情¶而為大宗小宗之數安可以論帝者之功徳而為廣
親¶親之法乎昔武王克商未及下車而封黄帝唐虞之
後¶下車而封夏商之後其在異代尚特顯之其急如此
况¶受重於祖宗推原功徳之所自出其可以天下之大
而¶儉於骨肉之恩以不滿足海内之望乎孟子曰仁人
之¶於兄弟也親愛之而巳矣親之欲其貴也愛之欲其
<pb:KR4d0054_WYG_009-13a>
富<md:KR4d0054_SBCK_009-9b>¶也先王推是心以及於同姓之間故有土分之有民
分¶之有寳玉分之有寳器分之成王康王之言曰吾無
專¶享文武之功是皆無所不盡其厚未有從夫畧者也
盖¶詩裳裳者華刺時棄賢者之類絶功臣之世而傳欒
卻¶胥原狐續慶伯陪臣之族耳其降在皂𨽻叔向亦以
為¶晉國之憂况於帝者之功徳與天地等而可使七八
世¶之子孫夷於閭巷之凡民乎後世公族無封國采地
之¶制而有列於朝有賜於府是亦親而貴之愛而富之
<pb:KR4d0054_WYG_009-13b>
之¶意也其名書於宗籍者繁衍盛大實國家慶有司雖
費¶非多於天下之國七十有一而姬姓獨居者五十三
人¶其亦求中以節之而已矣顧令袒免以外毋與官衣
食<md:KR4d0054_SBCK_009-10a>¶嫁娶使之自謀是亦不考於古矣何其野於禮也以¶
世莫能辨故作公族議使好學者得詳焉¶
　　　講官議¶
孔子之語教人曰不憤悱不啟發舉一隅不以三隅反¶
則不告也孟子之語教人曰有答問者荀子之語教人
<pb:KR4d0054_WYG_009-14a>
曰不問而告謂之傲問一而告二謂之囋傲非也&KR1232;非
也君¶子如響故禮無往教而有待問則師之道有問而
告之¶者爾世之挾書而講者終日言而非有問之者也
廼不¶自知其強聒而欲以師自任何其妄也古之教世
子之¶法太傅審父子君臣之道以示之少傅奉世子以
觀太¶傅之徳行而審喻之則示之以道者以審喻之為
淺故<md:KR4d0054_SBCK_009-10b>¶不為也况於師者何為也哉正已而使觀之者化
爾故¶得其行者或不得其所以行得其言者或不得其
<pb:KR4d0054_WYG_009-14b>
所以¶言也仰之而彌高鑚之而彌堅徳如是然後師之
道盡¶故天子不得而召也諸侯不得而友也又况得而
臣之¶乎此伊尹太公子思孟子之徒所以忘人之勢而
唐虞¶三代大有為之君所以忘其勢也世之挾書而講
於禁¶中者官以侍為名則其任故可知矣廼自以謂吾
師道¶也宜坐而講以為請於上其為說曰必如是然後
合於¶古之所謂坐而論道者也夫坐而論道謂之三公
作而¶行之謂之卿大夫語其任之無為與有為非以是
<pb:KR4d0054_WYG_009-15a>
為尊¶師之道也且禮於朝王及羣臣皆立無獨坐者於
燕皆<md:KR4d0054_SBCK_009-11a>¶坐無獨立者故坐未嘗以為尊師之禮也昔晉平
公之¶於亥唐坐云則坐曽子之侍仲尼子曰參復坐則
坐云¶者盖師之所以命學者未果有師道而顧僕僕然
以坐¶自請者也則世之為此者非妄歟故為此議以解
其惑¶
　　　救灾議¶
河北地震水灾隳城郭壊廬舍百姓暴露乏食主上憂
<pb:KR4d0054_WYG_009-15b>
憫下緩刑之令遣拊循之使恩甚厚也然百姓患於暴¶
露非錢不可以立屋廬患於乏食非粟不可以飽二者¶
不易之理也非得此二者雖主上憂勞於上使者旁午¶
於下無以救其患塞其求也有司建言請發倉廩與之¶
粟壯者人日二升㓜者人日一升主上不旋日而許之<md:KR4d0054_SBCK_009-11b>¶賜之可謂大矣然有司之所言特常行之法非審計終¶
始見於衆人之所未見也今河北地震水灾所毁敗者¶
甚衆可謂非常之變也遭非常之變者亦必有非常之
<pb:KR4d0054_WYG_009-16a>
恩然後可以振之今百姓暴露乏食已廢其業矣使之¶
相率日待二升之廩於上則其勢必不暇乎他為是農¶
不復得修其畎畆商不復得治其貨賄工不復得利其¶
器用閒民不復得轉移執事一切棄百事而專意於待¶
升合之食以偷為性命之計是直以餓殍之養養之而¶
已非深思遠慮為百姓長計也以中戸計之户為十人¶
壯者六人月當受粟三石六斗㓜者四人月當受粟一¶
石二斗率一户月當受粟五石難可以久行也則百姓<md:KR4d0054_SBCK_009-12a>¶
<pb:KR4d0054_WYG_009-16b>
何以贍其後久行之則被水之地既無秋成之望非至¶
來嵗麥熟賑之未可以罷自今至於來嵗麥熟凡十月¶
一户當受粟五十石今被灾者十餘州州以二十萬戸
計¶之中戸以上及非灾害所被不仰食縣官者去其半
則¶仰食縣官者為十萬戸食之不徧則為施不均而民
猶¶有無告者也食之徧則當用粟五百萬石而足何以¶
辦此又非深思遠慮為公家長計也至於給授之際有
淹¶速有均否有真偽有㑹集之擾有辨察之煩厝置一
<pb:KR4d0054_WYG_009-17a>
差¶皆足致弊又羣而處之氣久蒸薄必生疾癘此皆必
至¶之害也且此不過能使之得旦暮之食耳其於屋廬
構¶築之費將安取哉屋廬構築之費既無所取而就食
於<md:KR4d0054_SBCK_009-12b>¶州縣必相率而去其故居雖有頽墻壊屋之尚可完
者¶故材舊瓦之尚可因者什器衆物之尚可頼者必棄
之¶而不暇顧甚則殺牛馬而去者有之伐桑棗而去者
有¶之其害又可謂甚也今秋氣已半霜露方始而民露
處¶不知所蔽盖流亡者亦已衆矣如是不可止則將空
<pb:KR4d0054_WYG_009-17b>
近¶塞之地空近塞之地失戰鬭之民此衆士大夫之所
慮而不可謂無¶患者也空近塞之地失耕桑之民此衆
士大夫所未慮而¶患之尤甚者也何則失戰鬬之民異
時有警邉戍不可¶以不増爾失耕桑之民異時無事邉
糴不可以不貴矣¶二者皆可不深念歟萬一或出於無
俚之計有窺倉庫¶盗一嚢之粟一束之帛者彼知已負
有司之禁則必鳥<md:KR4d0054_SBCK_009-13a>¶駭䑕竄竊弄鋤梃於草茅之中以扞
游徼之吏强者既¶囂而動則弱者必隨而聚矣不幸或
<pb:KR4d0054_WYG_009-18a>
連一二城之地有¶枹鼔之警國家胡能晏然而已乎况
夫外有邊防之可¶慮内有郊祀之將行安得不防之於
未然銷之於未䝉¶也然則為今之䇿下方紙之詔賜之
以錢五十萬貫貸¶之以粟一百萬石而事足矣何則今
被災之州為十萬¶戸如一户得粟十石得錢五千下戸
常産之貲平日未¶及有此者也彼得錢以完其居得粟
以給其食則農得¶脩其畎畆商得治其貨賄工得利其
器用閒民得轉移執事¶一切得復其業而不失其常生
<pb:KR4d0054_WYG_009-18b>
之計與專意以待二升¶之廩於上而勢不暇乎他為豈
不遠哉此可謂深思遠<md:KR4d0054_SBCK_009-13b>¶慮為百姓長計者也由有司之
説則用十月之費為粟¶五百萬石由今之説則用兩月
之費為粟一百萬石况¶貸之於今而収之於後足以振
其艱乏而終無損於儲¶偫之實所實費者錢五鉅萬貫
而巳此可謂深思遠慮¶為公家長計者也又無給授之
弊疾癘之憂民不必去¶其故居苟有頽墻壊屋之尚可
完者故材舊瓦之尚可¶因者什器衆物之尚可頼者皆
<pb:KR4d0054_WYG_009-19a>
得而不失况於全牛馬¶保桑棗其利又可謂甚也雖寒
氣方始而無暴露之患¶民安居足食則有樂生自重之
心各復其業則勢不暇¶乎他為雖驅之不去誘之不為
盗矣夫饑嵗聚餓殍之¶民而與之升合之食無益於救
災補敗之數此常行之<md:KR4d0054_SBCK_009-14a>¶弊法也今破去常行之弊法以
錢與粟一舉而賑之足¶以救其患復其業河北之民聞
詔令之出必皆喜上之¶足頼而自安扵畎畆之中負錢
與粟而歸與其父母妻¶子脫於流亡轉死之禍則戴上之
<pb:KR4d0054_WYG_009-19b>
施而懐欲報之心豈¶有已哉天下之民聞國家厝置如
此恩澤之厚其孰不¶震動感激悅主上之義於無窮乎
如是而人和不可致¶天意不可悅者未之有也人和洽
於下天意悅於上然¶後玉輅徐動就陽而郊荒夷殊陬
奉幣來享疆内安輯¶里無囂聲豈不適變於可為之時
消患於無形之内乎¶此所謂審計終始見於衆人之所
未見也不早出此或¶至於一有枹鼔之警則雖欲為之
將不及矣或謂方今<md:KR4d0054_SBCK_009-14b>¶錢粟恐不足以辦此夫王者之富
<pb:KR4d0054_WYG_009-20a>
藏之於民有餘則取¶不足則與此理之不易者也故曰
百姓足君孰與不足¶百姓不足君孰與足盖百姓富實
而國獨貧與百姓餓¶殍而上獨能保其富者自古及今
未之有也故又曰不¶患貧而患不安此古今之至戒也
是故古者二十七年¶耕有九年之畜足以備水旱之灾
然後謂之王政之成¶唐水湯旱而民無損瘠者以是故
也今國家倉庫之積¶固不獨為公家之費而已凡以為
民也雖倉無餘粟庫無¶餘財至於救灾補敗尚不可以
<pb:KR4d0054_WYG_009-20b>
已况今倉庫之積尚可¶以用獨安可以過憂將來之不
足而立視夫民之死乎¶古人有曰翦𤓰宜及膚割髪宜
及體先王之於救灾髪<md:KR4d0054_SBCK_009-15a>¶膚尚無所愛况外物乎且今河
北州軍凡三十七災害¶所被十餘州軍而已他州之田
秋稼足望令有司於糴¶粟常價斗増一二十錢非獨足
以利農其於増糴一百¶萬石易矣斗増一二十錢吾權
一時之事有以為之耳¶以實錢給其常價以茶荈香藥
之類佐其虛估不過捐¶茶荈香藥之類為錢數鉅萬貫
<pb:KR4d0054_WYG_009-21a>
而其費已足茶荈香藥¶之類與百姓之命孰為可惜不
待議而可知者也夫費¶錢五鉅萬貫又捐茶荈香藥之
類為錢數鉅萬貫而足¶以救一時之患為天下之計利
害輕重又非難明者也¶顧吾之有司能越拘攣之見破
常行之法與否而已此¶時事之急也故述斯議焉<md:KR4d0054_SBCK_009-15b>¶　
　
　
<pb:KR4d0054_WYG_009-21b>
　
　
　
　
　
　
　
　元豐類藁巻九
