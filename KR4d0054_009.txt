# -*- mode: mandoku-view; -*-
#+TITLE: 南豐先生元豐類蒿
#+DATE: 2015-09-11 09:07:15.084219
#+PROPERTY: ID KR4d0054
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0170-009南豐先生元豐類藁-卷第九.
<pb:KR4d0054_SBCK_009-1a>¶
南豐先生元豐&KR0011;藁卷之九¶
　　論¶
　　　唐論¶
成康殁而民生不見先王之治日入於亂以至扵秦盡¶
除前聖数千載之法天下既攻秦而士之以歸扵漢漢¶
之爲漢更二十四君東西再有天下垂四百年然大扺¶
多用秦法其改更秦事亦多附已意非放先王之法而¶
有天下之志也有天下之志者文帝而巳然而天下之¶
材不足故仁聞雖羙矣而當世之法度亦不&KR0014;放扵三¶
代漢之亡而强者遂分天下之地&KR0051;與隋雖&KR0014;合天下¶
扵一然而合之未乆而已亡其爲不足議也代隋者唐¶
<pb:KR4d0054_SBCK_009-1b>¶
更十八君垂三百年而其治莫盛扵太宗之爲君也詘¶
巳從諌仁心愛人可謂有天下之志以租庸任民以府¶
衞任兵以職事任官以材&KR0014;任職以興義任俗以尊本¶
任衆賦役有定制兵農有定業官無虚名職無廢事人¶
習於善行離於末作使之操扵上者要而不煩取扵下¶
者寡而易供民有農之實而兵之備存有兵之名而農¶
之利在事之分有歸而禄之出不浮材之品不遺而治¶
之体相承其㢘耻日以䔍其田野日以闢以其法修則¶
安目治&KR0440;則危且亂可謂有天下之材行之数&KR0010;粟米¶
之賤斗至数錢居者有餘蓄行者有餘資人人自厚㡬¶
致刑措可謂有治天下之效夫有天下之志有天下之材¶
<pb:KR4d0054_SBCK_009-2a>¶
又有治天下之效然而不得與先王並者法度之行擬¶
之先王未備也礼樂之具田疇之制庠序之教擬之先¶
王未備也躬親行陣之間&KR0062;必勝攻必克天下莫不以¶
為武而非先王之所尚也四夷萬里古所未及以政者¶
莫不服從天下莫不以為盛而非先王之&KR0001;務也太宗¶
之為政扵天下者得失如此由唐虞之治五百餘年而¶
有湯之治由湯之治五百餘年而有文武之治由文武¶
之治千有餘年而始有太宗之為君有天下之志有天¶
下之材又有治天下之效然而又以其未備也不得與¶
先王並而偁極治之時是則人生扵文武之前者率五¶
百餘年而一遇治世生於文武之後者千有餘年而未¶
<pb:KR4d0054_SBCK_009-2b>¶
遇極治之時也非獨民之生扵是時者之不&KR0273;也士之¶
生扵文武之前者如舜禹之扵唐八元八凱之扵舜伊¶
尹之於湯太公之扵文武率五百餘年而一遇生扵文¶
武之後千有餘年雖孔子之聖孟軻之賢而不遇雖太¶
宗之為君而未可以必得志扵其時也是亦士民之生¶
扵是時者之不&KR0273;也故述其是非得失之迹非獨為人¶
君者可以考焉士之有志扵道而欲仕扵上者可以鍳矣¶
　　　為人後議¶
禮大宗無子則族人以支子為之後為之後者為&KR0001;後¶
服斬䘮三年而降其父母期禮之所以如此者何也以¶
謂人之&KR0001;知者近則知親愛其父母而已&KR0001;知者逺則¶
<pb:KR4d0054_SBCK_009-3a>¶
知有&KR0202;父之義知有嚴父之義則知尊祖知尊祖則知大宗¶
者上以継祖下以收族不可以絶故有以支子為之後¶
者為之後者以受重扵斯人故不得不以尊服服之以¶
尊服服之而不為之降巳親之服則猶恐未足以明&KR0001;¶
後者之重也以尊服服之又為之降巳親之服然後以謂¶
可以明&KR0001;後者之重而継祖之道盡此聖人制禮之意¶
也夫&KR0001;謂收族者記称與族人合食序以昭穆别以禮義¶
之&KR0011;是特諸侯别子之大宗而嚴之如此况如礼&KR0001;&KR0091;¶
天子及其始祖之&KR0001;自出者此天子之大宗是為天地¶
宗廟百神&KR0021;祀之主族人萬世之&KR0001;依㱕而可以不明¶
其至尊至重㢤故前世人主有以支子継立而崇其本¶
<pb:KR4d0054_SBCK_009-3b>¶
親加以號位立廟奉祀者皆見非於古今誠由&KR0001;知者¶
近不&KR0014;割棄&KR0059;愛莭之以禮故失&KR0001;以奉承正統尊無¶
二上之意也&KR0002;扵&KR0001;後者以尊服服之又為之降已親¶
之服而退扵巳親號位不敢以非禮有加也廟祀不敢¶
以非礼有奉也則為至恩大義固巳備矣而或謂又當¶
易其父母之名從&KR0001;後者為屬是未知考扵礼也礼為¶
人後者為&KR0001;後者之祖父母父母妻之父母昆弟昆弟¶
之子&KR0002;子者此其服為&KR0001;後者而非其為巳也為其父¶
母期為其昆弟大功為其姊妹&KR0408;人者小功皆降本服¶
一等者此其服為巳而非為所後者也使其為父母服¶
則為巳名為所後者是則名與實相違服與恩相戾矣¶
<pb:KR4d0054_SBCK_009-4a>¶
聖人制禮不如是之舛也且自古為人後者不必皆親¶
昆弟之子族人之同宗者皆可為之則有以大功小功¶
昆弟之子而為之者矣有以緦麻&KR0221;免無服昆弟之子¶
而為之者矣&KR0002;當從所後者為属則亦當從&KR0001;後者為¶
服従&KR0001;後者為服則扵其父母有冝為大功為小功為¶
緦麻為&KR0221;免為無服者矣而聖人制禮皆為其父母期¶
使足以明&KR0001;後者重而已非遂以謂當變其親也親非¶
變則名固不得而易矣戴徳王肅䘮記曰為人後者為¶
其父母降一等服齊衰期其服之節居&KR0029;廬言語飲食¶
與父在為母同其異者不祥不禫雖除服心䘮三年故¶
至扵今著扵服令未之有改也豈有製服之重如此而¶
<pb:KR4d0054_SBCK_009-4b>¶
其名遂可以絶乎又崔凱䘮服駮曰本親有自然之恩¶
降一等則足以明&KR0001;後者為重無縁廼絶之矣夫未嘗¶
以謂可以絶其親而輙謂可以絶其名是亦感矣且支¶
子所以後太宗者為推其&KR0202;父之心以尊祖也顧以尊¶
祖之故而不父其父豈本其恩之所由生而先王教天¶
下之意㢤又禮適子不可為人後者以其傳重也支子¶
可以為人後者以非傳重也使傳重者後已宗非傳重¶
者後大宗其意可謂即乎人心而使之两義俱安也今¶
&KR0002;使為人後者以降其父母之服一等而遂變革其名¶
不以為父母則非使之两義俱安而不即乎人心莫大¶
乎如是也夫人道之於大宗至尊至重不可以絶尊尊¶
<pb:KR4d0054_SBCK_009-5a>¶
也人子之扵父母亦至尊至重不可以絶親親也尊尊¶
親親其義一也未有可廢其一者故爲人後者爲之降¶
其父母之服禮則有之矣爲之絶其父母之名則禮未¶
之有也或以謂欲絶其名者盖惡其爲二而使欲之爲一¶
所以使爲人後者之道盡也夫迹其實則有謂之&KR0001;後¶
有謂之所生制其服則有爲已而非爲&KR0001;後者有爲&KR0001;¶
後而非爲已者皆知不可以惡其爲二而強使之爲一¶
也至扵名者盖生扵實也廼不知其不可以惡其爲二¶
而欲强使之爲一是亦過矣藉使其名可以強使之爲一¶
而迹其實之非一制其服之非一者終不可以易　在¶
乎欲絶其名也故古之聖人知不可以惡其爲二而强¶
<pb:KR4d0054_SBCK_009-5b>¶
使之爲一而&KR0014;使其屬之踈者相與爲重親之厚者相¶
與爲輕則以禮義而已矣何則使爲人後者扵其所後¶
非己親也而爲之服斬衰三年爲其&KR0021;主是以義引之¶
也扵其所生實巳親也而降服齊衰期不得與其&KR0021;是¶
以禮厭之也以義引之則屬之䟽者相與爲重以禮厭¶
之則親之後者相與爲輕而爲人後之道盡矣然則欲¶
爲人後之道盡者在以禮義明其内而不在扵惡其爲¶
二而强易其名扵外也故禮䘮服齊衰不杖期章曰爲¶
人後者爲其父母報此見扵經爲人後者扵其本親&KR0091;¶
父母之明文也漢&KR0021;義以謂宣帝(親/謚)宜(曰/卓)魏相以謂宜¶
&KR0091;尊號曰皇考立廟後世議者皆以其&KR0091;皇立廟爲非¶
<pb:KR4d0054_SBCK_009-6a>¶
至扵&KR0091;親(称/考)則未嘗有以為非者也其後魏明帝&KR0057;惡¶
為人後者厚其本親故非漢宣加悼考以皇號又謂後¶
嗣有由諸侯入継正統者皆不得謂考為皇&KR0091;妣為后¶
盖亦但禁其猥加非正之號而未嘗廢其考妣之称此¶
見扵前世議論為人後者扵其本親&KR0091;考妣之明文也¶
又晋王坦之䘮服議曰罔極之重非制教之&KR0001;裁昔日¶
之名非一朝之&KR0001;去此出後之身所以有服本親也又¶
曰情不可奪名不可廢崇本叙恩&KR0001;以為降則知為人¶
後者未有去其&KR0001;出父母之名此古人之常理故坦之¶
引以為制服之證此又見扵前世議論為人後者扵其¶
本親穪父母之明文也是則為人後者之親見扵經見¶
<pb:KR4d0054_SBCK_009-6b>¶
扵前世議論謂之父母謂之考妣者其大義如此明文¶
如此至見扵他書及史官之記亦謂之父母謂之考妣¶
謂之&KR0059;考妣謂之本親謂之親者則不可一二数而以¶
為世父叔父者則不特礼未之有載籍已來固未之有¶
也今欲使&KR0025;&KR0001;後者為属而革變其父母之名此非常¶
異義也不&KR0025;經文於前世数千載之議論亦非常異¶
義也而無所考㨿以持其&KR0003;將何以示天下乎且中¶
囯之&KR0001;以為貴者以有父子之道又有六經與前世¶
数千載之議論以治之故也今忽欲棄之而伸其無&KR0001;¶
考㨿之&KR0003;豈非誤哉或謂為人後者扵其本親称父母¶
則為两統二父其可乎夫两統二父者謂加考以皇號¶
立廟奉祀是不一扵正統懐二扵&KR0001;後&KR0001;以著其非而¶
<pb:KR4d0054_SBCK_009-7a>¶
非謂不變革其父母之名也然則加考以皇號與禮及¶
古之稱皇考者有異乎曰皇考一名而為&KR0003;有三禮曰¶
考廟曰王考廟曰皇考廟曰顯考廟曰祖考廟是則以¶
皇考為曽祖之廟號也魏相謂漢宣帝父宜称尊號曰¶
皇考既非禮之曽祖之稱又有尊號之文故魏明帝非¶
其加悼考以皇號至扵光武亦扵南頓君稱皇考廟義¶
出扵此是以加皇號為事考之尊稱也屈原稱朕皇¶
考曰伯庸又&KR0051;司馬機為燕王告称庙文&KR0091;敢昭告于¶
皇考清惠亭侯是又逹扵群下以皇考為父殁之通称¶
也以為曽祖之廟號者扵古用之以為事考之尊称者¶
扵漢用之以為父殁之通稱者至今用之然則&KR0091;之亦¶
<pb:KR4d0054_SBCK_009-7b>¶
有可有不可者乎曰以加皇號為事考之尊称者施於¶
為人後之義是干正統此求之扵禮而不可者也逹於¶
群下以皇考為父殁之通稱者施扵為人後之義非于¶
正統此求之扵禮而可者也然則以為父殁之通稱者¶
其不可如何曰&KR0002;漢哀帝之親&KR0091;尊號曰㳟皇安帝之¶
親&KR0091;尊號曰孝徳皇是又求之扵禮而不可者也且禮¶
父為士子為天子&KR0021;以天子其尸服以士服子無爵父¶
之義尊父母也前世失禮之右崇本親以位號者豈獨¶
失為人後奉祀正統尊無二上之意哉是以子爵父以¶
卑命尊亦非&KR0001;以尊厚其親也前世崇飾非正之號者¶
其失如此而後世又謂宜如期親故事増官廣國者亦¶
<pb:KR4d0054_SBCK_009-8a>¶
可謂皆不合扵禮矣夫考者父殁之&KR0091;然施扵禮者有¶
朝廷典冊之文有宗廟祀&KR0021;之辞而巳&KR0002;不加位號則¶
無典冊之文不立廟奉祀則無祝&KR0021;之辭則雖正其名¶
豈有施扵事者顧言之不可不順而巳此前世未嘗以¶
爲可疑者以禮甚明也今世議者紛紛至扵曠日累時¶
不知&KR0001;决者盖由不考扵禮而率其&KR0059;見也故采扵經¶
列其㫖意庶得以啇㩁焉¶
　　　公族議¶
天子之適子継世以爲天子其别子皆爲諸侯諸侯之¶
適子継世以爲諸侯其别子各爲其國之卿大夫皆有采¶
地别子之適子継世以食其采地其族人百世宗之此¶
<pb:KR4d0054_SBCK_009-8b>¶
之謂大宗其别子亦各仕於其國為卿大夫其適子兄¶
弟宗之五世而止此之謂小宗盖天子之適子継世以¶
為天子其别子世為諸侯諸侯之適子継世以為諸侯¶
其别子各為其國之卿大夫世世食采地皆傳扵無窮¶
夫豈有服盡而絶其禄位衣食嫁娶使之自謀者乎非¶
特如此也昔周公兼制天下立七十一國姬姓居五十¶
三人盖兄弟之國者十有五人&KR0078;姓之國者四十人其¶
可見者則管蔡郕霍魯衛毛聃郜雍曹滕畢原鄷郇邘¶
晉應韓凡蒋邢茅胙&KR0021;之屬是也其稱兄弟之國者十¶
有五人則周之近属其稱&KR0078;姓之國者四十人則周之¶
同姓而巳其爵命之使&KR0019;國至扵無窮夫豈以服為断¶
<pb:KR4d0054_SBCK_009-9a>¶
乎至扵宗廟之数天子七諸侯五而&KR0021;法虞夏商周禘¶
郊祖宗逺或至扵数十世之上亦皆未嘗以服為断也¶
其推而上之報本扵祖宗至不可為数推而下之廣骨¶
肉之恩至扵無窮盖其積厚者其流澤逺有天下之功¶
者受天下之報其理&KR0020;次序固然也是豈可拘扵常見¶
議扵錙銖之内乎故服盡而戚單者&KR0001;以節人之常情¶
而為大宗小宗之数安可以論帝者之功徳而為廣親¶
親之法乎昔武王克商未及下車而封黄帝唐虞之後¶
下車而封夏啇之後其在異代尚特&KR0139;之其急如此况¶
受重扵祖宗推原功徳之&KR0001;自出其可以天下之大而¶
儉扵骨肉之恩以不滿足海内之望乎孟子曰仁人之¶
扵兄弟也親愛之而巳矣親之欲其貴也愛之欲其富¶
<pb:KR4d0054_SBCK_009-9b>¶
也先王推是心以及扵同姓之間故有&KR0095;分之有民分¶
之有寳玉分之有寳噐分之成王康王之言曰吾無專¶
享文武之功是皆無&KR0001;不盡其厚未有&KR0025;夫略者也盖¶
詩裳裳者華刺時棄賢者之&KR0011;絶功臣之世而傳栾卻¶
胥原狐續慶伯陪臣之俗耳其降在皁&KR0032;叔向亦以為¶
晋國之憂况扵帝者之公德與天地等而可使七八世¶
之子孫夷扵閭巷之凡民乎後世公族無封國采地之¶
制而有列扵朝有賜扵府是亦親而貴之愛而富之之¶
意也其名書扵宗籍者繁&KR0283;盛大實國家慶有司雖費¶
非多扵天下之國七十有一而&KR0078;姓獨居者五十三人¶
其亦求中以節之而巳矣頋令&KR0221;免以外母與官衣食¶
<pb:KR4d0054_SBCK_009-10a>¶
嫁娶使之自謀是亦不不考扵古矣何其野扵礼也以¶
世莫能辨故作公族議使好學者得詳焉¶
　　　　　　講官議¶
孔子之語教人曰不憤悱不啓發舉一隅不以三隅反¶
則不告也孟子之語教人曰有荅問者荀子之語敎人¶
曰不問而告謂之傲問一而告二謂之&KR1232;傲(非也/費非)也君¶
子如響故礼無徃教而有待問則師之道有問而告之¶
者尔世之挾書而謂者終日言而非有問之者也廼不¶
自知其强聒而欲以師自任何其妄也古之教世子之¶
法大傳審父子君臣之道以示之少傅奉世子以&KR0026;太¶
傅之德行而審喻之則示之以道者以審喻之為淺故¶
<pb:KR4d0054_SBCK_009-10b>¶
不為也況扵師者何為也哉正已而使&KR0026;之者化尔故¶
得其行者或不得其&KR0001;以行得其言者或不得其所以¶
言也仰之而彌高鑚之而弥堅徳如是然後師之道盡¶
故天子不得而召也諸侯不得而友也又况得而臣之¶
乎此伊尹太公子思孟子之徒&KR0001;以忘人之&KR0020;而唐虞¶
三代大有為之君所以忘其&KR0020;也世之挾書而講扵禁¶
中者官以侍為名則其任故可知矣廼自以謂吾師道¶
也冝坐而講以為請扵上其為&KR0003;曰必如是然後合扵¶
古之&KR0001;謂坐而論道者也夫坐而論道謂之王公作而¶
行之謂之卿大夫語其任之無為與有為非以是為尊¶
師之道也且礼扵朝王及群臣皆立無獨坐者扵燕皆¶
<pb:KR4d0054_SBCK_009-11a>¶
坐無獨立者故坐未嘗以為尊師之礼也昔晋平公之¶
扵亥唐坐云則坐曽子之侍仲尼子曰參復坐則坐云¶
者盖師之所以命斈者未果有師道也顧僕㒒然以坐¶
自請者也則世之為此者非妄歟故為此議以觧其惑¶
　　　救灾議¶
河北地震水灾&KR0549;城郭壊廬舎百姓&KR0064;露乏食主上憂¶
憫下緩刑之令遣拊循之使恩甚厚也然百姓患扵&KR0064;¶
露非錢不可以立屋廬患扵乏食非粟不可以飽二者¶
不易之理也非得此二者雖主上憂勞扵上使者勞午¶
扵下無以救其患塞其求也有司建言請發倉&KR0338;與之¶
粟壮者人日二升&KR0970;者人日一升主上不旋日而許之¶
<pb:KR4d0054_SBCK_009-11b>¶
賜之可謂大矣然有司之&KR0001;言特常行之法非審計終¶
始見扵衆人之&KR0001;未見也今河北地震水灾&KR0001;毁敗者¶
甚衆可謂非常之変也遭非常之変者亦必有非常之¶
㤙然後可以振之今百姓&KR0064;露乏食巳廢其業矣使之¶
相率日待二升之凛扵上則其势必不暇乎他焉是農¶
不復得脩其&KR0373;畆啇不得得治其貨賄工不復得利其¶
噐用間民不復得轉移執事一切棄百事而專意扵待¶
升合之食以偷為性命之計是&KR0033;以餓殍之養養之而¶
已非深思逺慮為百姓長計也以中戸計之户為十人¶
壮者六人月當受粟三石六斗㓜者四人月當受粟一¶
石二斗率一户月當受粟五石難可以乆行也則百姓¶
<pb:KR4d0054_SBCK_009-12a>¶
何以贍其後乆行之則&KR0013;水之地既無秋成之望非至¶
來&KR0010;麥熟賑之未可以罷自今至扵來&KR0010;麥熟凢十月¶
一户當受粟五十石今&KR0013;灾者十餘州州以二萬户計¶
之中戸以上及非灾害&KR0001;&KR0013;不仰食縣官者去其半則¶
仰食縣官者為十萬戸食之不遍則為施不均而民猶¶
有無告者也食之偏則當用粟五百萬石而足何以¶
此又非深思逺慮為公家長計也至扵給授之際有淹¶
速有均否有真偽有㑹集之擾有辨察之煩厝置一差¶
皆足致弊又群而䖏之氣乆蒸薄必生疾癘此皆必至¶
扵害也且此不過&KR0014;使之得旦暮之食耳其扵屋廬構¶
築之費&KR0005;安取哉屋廬構築之費既無&KR0001;取而就食扵¶
<pb:KR4d0054_SBCK_009-12b>¶
州縣必相率而去其故居雖有頽牆壊屋之尚可完者¶
故材舊瓦之尚可因者什噐衆物之尚可頼者必棄之¶
而不暇顧甚則殺牛馬而去者有之伐桑&KR0037;而去者有¶
之其害又可謂甚也今秋氣已半霜露方始而民露䖏¶
不知&KR0001;蔽盖流亡者亦已衆矣如是不可止則&KR0005;空近¶
塞之地(空近塞之/地夫&KR0062;闘)之民此衆士大夫之&KR0001;慮而(不/可)謂無¶
患者也近空塞之地失耕桑之民此衆士大夫所未慮而¶
患之&KR0057;甚者也何則失&KR0062;闘之民異時有警&KR0065;戍不可¶
以不増爾失耕桑之民異時無事&KR0065;糴不可以不貴乎¶
二者皆可不深念歟萬一或出扵無俚之計有窺倉庫¶
盗一囊之粟一束之帛者彼知巳&KR0018;有司之禁則必鳥¶
<pb:KR4d0054_SBCK_009-13a>¶
駭䑕竄&KR0060;弄鋤挺扵草茅之中以扞游徼之吏强者既¶
囂而動則弱者必随而聚矣不幸或連一二城之地有¶
抱鼓之警國家胡&KR0014;晏然而巳乎况夫外有夷狄之可¶
慮内有郊祀之&KR0005;行安得不妨之扵未然銷之扵未萌¶
也然則為今之策下方&KR0083;之詔賜之以錢五十萬貫貸¶
之以粟一百萬石而事足矣何則令&KR0013;災之州為十萬¶
户如一户得粟十石得錢五千下户常産之貲平日未¶
及有此者也彼得錢以完其居得粟以給其食則農得¶
脩其&KR0373;畆啇得(治/其)貨賄工得(利/其)噐用間民得轉移執事¶
一切得復其業而不失其常生之計與專意以待二升¶
之&KR0338;扵上而&KR0020;不暇乎他為豈不逺哉此可謂深思逺¶
<pb:KR4d0054_SBCK_009-13b>¶
慮為百姓長計者也由有司之&KR0003;則用十月之費為粟¶
五百萬石由今之&KR0003;則用两月之費為粟一百萬石况¶
貸之扵今而收之扵後足以振其艱乏而終無損扵儲¶
偫之實所實費者錢五鉅萬貫而巳此可謂深思逺慮¶
為公家長計者也又無給授之&KR0102;疾癘之憂民不必去¶
其故居苟有頽牆壊屋之尚可完者故材舊瓦之尚可¶
囙者什噐衆物之尚可頼者皆得而不失况扵全牛馬¶
保桑&KR0037;其利又可謂甚也雖寒氣方始而無暴露之患¶
民安居足食則有樂生自重之心各復其業則势不暇¶
乎他為雖驅之不去誘之不為盗矣夫飢&KR0010;聚餓殍之¶
民而與之升合之食無益扵救災&KR0024;敗之数此常行之¶
<pb:KR4d0054_SBCK_009-14a>¶
&KR0102;法也今破去常行之弊法以錢與粟一舉而賑之足¶
以救其患復其業河北之民聞詔令之出必皆喜上之¶
足頼而自安扵&KR0373;畆之中&KR0018;錢與粟而歸與其父母妻¶
子脫扵流亡轉死之禍則戴上之施而懐欲報之心豈¶
有巳哉天下之民聞國家厝置如此㤙澤之厚其孰不¶
震動感激恱主上之義扵無窮乎如是而人和不可&KR0384;¶
天意不可恱者未之有也人和洽扵下天意恱扵上然¶
後玉輅徐動就陽而郊荒夷殊陬奉幣來享疆内安輯¶
里無&KR0349;聲豈不適変扵可為之時消患扵無形之内乎¶
此所謂審計終始見扵衆人之所未見也不早出此或¶
至扵一有枹鼓之警則雖欲為之&KR0005;不及矣或謂方今¶
<pb:KR4d0054_SBCK_009-14b>¶
錢粟恐不足以辦此夫王者之冨蔵之扵民有餘則耴¶
不足則與此理之不易者也故曰百姓足君孰與不足¶
百姓不足君孰與足盖百姓冨實而國獨貧與百姓餓¶
殍而上獨䏻保其冨者自古及今未之有也故有曰不¶
患貧而患不安此古今之至戒也是故古者二十七年¶
耕有九年之畜足以備水旱之灾然後謂之王政之成¶
唐水湯旱而民無捐瘠者以是故也今國家倉庫之積¶
固不獨爲公家之費而(巳/凢)以爲民也雖倉無餘粟庫無¶
餘財至扵救灾&KR0024;敗尚不可以巳況今倉庫之積尚可¶
以用獨安可以過憂&KR0005;來之不足而立視天民之死乎¶
古人有曰剪&KR0050;宜及膚割髪冝及体先王之扵救灾髪¶
<pb:KR4d0054_SBCK_009-15a>¶
膚尚無&KR0001;愛况外物乎且今河北州軍凢三十七灾害¶
&KR0001;&KR0013;十餘州軍而巳他州之田秋稼足望今有司扵糴¶
粟常價斗増一二十錢非獨人以利農其扵増糴一百¶
萬石易矣斗増一二十錢吾槯一時之事有以為之耳¶
以實錢給其常價以茶荈香藥之&KR0011;佐其虚估不過&KR0162;¶
荼荈香藥之&KR0011;為錢数鉅萬貫而其費巳足荼荈香藥¶
之&KR0011;與百姓之命孰為可惜不待議而可知者也夫費¶
錢五鉅萬貫又捐荼荈香藥之&KR0011;為錢数鉅萬貫而足¶
以救一時之患為天下之計利害輕重又非難明者也¶
顧吾之有司&KR0014;越拘孪之見破常行之法與否而已此¶
事時之急也故述斯議焉¶
<pb:KR4d0054_SBCK_009-15b>¶
元豐&KR0011;藁卷之九¶
