# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:59
#+PROPERTY: JUAN 38

<md:KR4d0054_SBCK_037-10b>¶<md:KR4d0054_SBCK_038-1a>¶
<pb:KR4d0054_WYG_038-1a>
欽定四庫全書
　元豐類藁巻三十八¶
　　　　　　　　　　　　　宋　曾鞏　撰
　　祭

文¶
　　　祭歐陽少師文¶
惟公學為儒宗材不世出文章逸發醇深炳蔚體備韓¶
馬思兼莊屈垂光簡編焯若星日絶去刀尺渾然天質¶
辭窮巻盡含意未卒讀者心醒開蒙愈疾當代一人顧
<pb:KR4d0054_WYG_038-1b>
無儔匹諫垣抗議氣震囬遹鼔行無前䟦㚄非恤世偽¶
難勝孤堅竟窒紫微玉堂獨當大筆二典三謨生明藏¶
室頓挫彌厲誠純志一斟酌損益論思得失經軆慮萌¶
沃心造膝帝曰汝賢引登輔弼公在廟堂尊明道術清¶
靜簡易仁民愛物歛不煩苛令無迫猝棲置木索里安<md:KR4d0054_SBCK_038-1b>¶戶逸櫝歛兵革天清地謐日進昌言從容密勿開建國¶
本情忠力悉卯未之歲龍駕飈欻再極大艱垂紳秉笏¶
乾坤正位上下有秩功被社稷華夷召畢公在廟堂總
<pb:KR4d0054_WYG_038-2a>
持紀律一用公直兩忘猜狔不挾朋比不虞訕嫉獨立¶
不囬其剛仡仡愛養人材奬成誘掖甄㧞寒素振興滯¶
屈以為已任無有廢咈維公平生愷悌忠實内外洞徹¶
初終若一年始六十懇辭冕黻連章累歲乃俞所乞放¶
意丘樊脫遺羈馽沉浸圖史左右琴瑟氣志浩然不陋¶
蓬蓽意謂百齡重休累吉還幹鼎軸贊微計密云胡傾¶
殂憗遺則弗聞訃失聲眥淚横溢戅㝠不敏早蒙振祓¶
言繇公誨行繇公率戴德不酬懷情獨欝西望轜車莫<md:KR4d0054_SBCK_038-2a>¶
<pb:KR4d0054_WYG_038-2b>
持紖紼維公犖犖德義譔述為後世法終天不没託辭¶
叙心曷究髣髴¶
　　　祭王逵龍圖文¶
惟公有獨立之志不羈之材揚旌閩楚按節江淮止如¶
山淵動若風雷衆皆異其施設曽孰測其津涯若夫拯¶
急難於水火下雋傑於蒿萊越拘攣而不惑豈淺狹之¶
能偕至於稱物引類興言寓懷遠恭騷雅近雜嘲諧麗¶
兼組藻美軼瓊瑰皆足以聲駕多士望隆九陔然而位
<pb:KR4d0054_WYG_038-3a>
不過郎中名不過直閣流落白頭委蛇一壑豈人事之¶
當然信命存於㝠漠昏愚不肖早辱公知拊循愛勉施¶
及其私聞公之逝惻楚歔欷戴德莫酬寓薦以辭<md:KR4d0054_SBCK_038-2b>¶　　　祭張唐公文(熈寧六年六月一日/)¶
維公作德于躬實方實厚實夷實訏實堅實茂彼嗜而¶
爭我有不惑彼嫵為朋我肆而特我抗其辭維彼之黙¶
始&KR0177;其華儒林禮官迺碩其實侍從之班維帝時咨維¶
士時附尚其昌言式久在序告疾于朝迺長南服里無
<pb:KR4d0054_WYG_038-3b>
嘆聲士女輯穆以老得謝俶其歸裝車御未驅訃聞四¶
方維余先人公同年友公子我姪又託婚媾實殽于豆¶
實酒于觴馳辭告誠維以永傷¶
　　　祭孔長源文¶
嗚呼長源㧞迹孤艱刻志勵力升德自幽迺不家食燕¶
其壽母歸養以色興其士友跂我淳則微獨考古載辭<md:KR4d0054_SBCK_038-3a>¶于策亦從爾知有婉軍畫為長以舒為將不亟迺使荆¶
粤銓材著職滅熄苛嬈蘇僵博瘠會稽之治里無猝迫
<pb:KR4d0054_WYG_038-4a>
初以詆去民實戴德卒還省部廷論之直維曰將歸東¶
符之析孰云不幸奄與生隔有親九十世為楚惻維其¶
篤行匪矜匪飾其彪為文其霈為澤天與厥後賢能交¶
蹠有實有華光長譽白善豈無勸慶焉兹得維我與公¶
綢繆平昔詩書討論相求以益我試于鄉自公考擇彌¶
久彌親情隆意獲聞公之計泫然心䀌馳奠千里寓陳¶
悃愊¶
　　　祭王平甫文
<pb:KR4d0054_WYG_038-4b>
嗚呼平甫决江河不足以為子之髙談䧺辯吞雲夢不<md:KR4d0054_SBCK_038-3b>¶足以為子之博聞強記至若操紙為文落筆千字徜徉¶
恣肆如不可窮祕怪恍惚亦莫之係皆足以髙視古今¶
傑出倫類而况好學不倦垂老愈專自信獨立在約彌¶
厲而志屈於不申材窮於不試人皆待子以將昌神胡¶
速子於長逝嗚呼平甫念昔相逢我壯子稚間託婚姻¶
相期道義每心服於超軼亦情親於樂易何堂堂而山¶
立忽泯泯而颷駛訃皎皎而猶疑淚汍汍而莫制聊寓
<pb:KR4d0054_WYG_038-5a>
薦於一觴纂斯言而見意¶
　　　祭宋龍圖文¶
嗟乎次道公之(一無/之字)於古今典章沿革得之於心山藏¶
海積又於舊聞隱顯纎悉析之以口天髙日白公在朝<md:KR4d0054_SBCK_038-4a>¶廷羣公百司解惑釋疑公為蓍龜公在太史維僚與属¶
正繆辨訛公為耳目今公亡矣廷有大議問故事者衆¶
失其歸國有大典考前載者人失其師况公行不絶俗¶
而動有常度言不忤物而辭無可疵靖退之風愈老而
<pb:KR4d0054_WYG_038-5b>
彌邵¶方直之操自信而不囬至於篤友尚舊比義親仁
追徃¶烈而競逐豈庸態之能隣然而蚤蹈厲於儒館晚
委蛇¶於從臣曾未得厯禁林之獻納任廊廟之彌綸何
鸞儀¶而鵠峙忽颷逝而星淪哭公之喪者客不絶於門
庭弔¶公之家者使相望於道路維昏鈍之少與獨綢繆
而有¶素淚淋浪而莫收情忉怛而奚愬嗚呼唐季五君
史曠¶其録公蒐亡而集霣盖旁羅而遠属至於帝宅神
州祖<md:KR4d0054_SBCK_038-4b>¶功宗德咸在筆削具存方冊爭日月之光輝與天
<pb:KR4d0054_WYG_038-6a>
地而¶終極則公位雖屈而未盡名益久而逾章彼富貴
而磨¶滅豈得公之毫芒纂余哀而以此聊寓薦於一觴¶
　　　祭亡妻晁氏文¶
子有仁孝之行勤儉之德宏裕端莊聰明靜黙窮達能¶
安死生不惑可以齊古淑人為世常則歸我之昔明年¶
始笄言無疵悔動應衡規親踈悦慕稚艾嗟咨事姑之¶
禮左右無違服難體順惟日孜孜諧我属人又篤以私¶
有犯不校有勞不施人隆已約乃以為宜衣有穿弊珥
<pb:KR4d0054_WYG_038-6b>
無光輝曰順吾性餘復何為紛綸世務偪仄羣疑子陳¶
得失効若蓍龜及其既退婉婉其儀不矜以色不伐以<md:KR4d0054_SBCK_038-5a>¶辭幽閒深謐度量誰窺吾貧口衆智不繼資脫粟藜藿¶
具無鹽醯人不堪憂子獨怡怡綰綜雖愛不偏以慈訓¶
誨惟謹曰宜幼時我扶我翼共處窮羇鋤荒補漏細大¶
無遺嗚呼天禍我家降集㐫厲始來京師辛丑之歲子¶
之方壯疾疢中傷孰云此日一女先亡子雖自達病豈¶
宜然自秋至春有益無痊迎醫市藥我力為殫術寧非
<pb:KR4d0054_WYG_038-7a>
善不勝于天將逝之夕逆知其期語論自若精神不衰¶
徧召室人告以長歸嗚呼哀哉父失賢女姑亡孝婦子¶
喪嚴師吾虧益友時歲雖往悲酸則新禫月之終奠此¶
一樽教養二子期獲子心時良返子託葬先林言如不¶
復誰為我人長號叙哀寓以斯文<md:KR4d0054_SBCK_038-5b>¶　　　祭晁少卿文¶
鞏蚤以孤蒙與託嘉好自始迄今踰二十載繾綣相與¶
義厚情親會合乖闊則有書問開紙披辭猶若際遇不
<pb:KR4d0054_WYG_038-7b>
意今者公遽淪亡得訃歔欷涕隨聲發海濵獨哭心與¶
誰言仍聞歸旐旅次餘杭隔此濤江寓陳薄奠公乎知¶
否巳矣奈何¶
　　　館中祭丁元珍文¶
嗟乎元珍别子幾時孰謂子往無復來期子之為人渾¶
厚平夷不阻為崖不巧為機朋僚悦附族黨懷依其動¶
恂恂必應繩規其語諄諄不見瑕疵從事之畫吾無妄¶
隨長人之政彼有遺思其蓄鈞石其出銖錙惟夫學問<md:KR4d0054_SBCK_038-6a>¶
<pb:KR4d0054_WYG_038-8a>
富有書詩濡墨操紙冩之文辭春陽滿野萬物榮滋匪¶
營匪飾疊異并竒既精衆作於詩復尤清新俊逸與古¶
為儔讀之灑然可破百憂哀鳥之秩天祿之遊謂淹已¶
久既晩方收孰云未幾斥置南州書猶未復訃巳來投¶
衆為哀傷况於吾属初疑終駭哭淚滿目莫紖子棺莫¶
襚子服禮多不及情豈能忘寓辭千里侑此一觴¶
　　　朝中祭錢純老文¶
嗚呼公乎窮經及史旁兼百氏廢寢與食不虚寸晷篤
<pb:KR4d0054_WYG_038-8b>
好無倦華顚愈勵强記多識箱輸屋偫闊議崇論河垂¶
海委詩賦講説射䇿三科金馬玉堂經帷三職寒苦自¶
至無馮與翼銓宗再試士曰予歸尹正三歲衆曰予依<md:KR4d0054_SBCK_038-6b>¶公於所聞維學之力公於所知則維自得利害之際人¶
鮮能安彼為惴惴公獨桓桓愛惡之情人鮮自克彼有¶
贅虧公為衡石世所並逐公有不求彼囂我靜則莫我¶
尤曽不三事位云未究曽不百年數云非壽殱國之良¶
在列嗟咨隤民之望耋艾歔欷天子聞喪馳使臨視勞
<pb:KR4d0054_WYG_038-9a>
侐㷀孤賙憐乏匱凡我同朝矧曰同志哀由感觸孰知¶
失涕寓馬在庭薦羞在几公乎來哉寄誠兹誄¶
　　　祭李太尉文¶
公先種德碩大于乆母宋仁祖維莊懿后公維后姪考¶
異姓王入長六師外垣大邦不以貴盈遜悌慈良昭陵¶
未遠公奄云亡輤車之東致薦一觴<md:KR4d0054_SBCK_038-7a>¶　　　祭致仕湛郎中文¶
維公卑以郎濳安於養志晩而家食曽不待年治績紀
<pb:KR4d0054_WYG_038-9b>
於朝廷行實推於鄉里淪亡未遠窀穸有期竊仰髙風¶
敢陳薄奠¶
　　　又祭亡妻晁氏文¶
鞏無狀遭禍早失賢妻徘徊京師零丁孤宦迺致旅櫬¶
未就先塋夙夜思惟心顏愧怍今蒙恩補外道出東南¶
敢啓菆宮進登舟御間關囬阻將致鄉園而鞏比至淮¶
瀕迫趨官守其於奉承靈轝經涉大江方復假人經營¶
護視永惟見亮尚頼有靈若夫觸冒川途幾數千里使
<pb:KR4d0054_WYG_038-10a>
保清謐則惟餘休至於推擇吉辰脩嚴葬禮俟得時日<md:KR4d0054_SBCK_038-7b>¶敢不躬親惟其鑒之故以情告¶
　　　代人祭李白文¶
子之文章傑立人上地闢天開雲蒸雨降播產萬物瑋¶
麗瑰竒大巧自然人力何施又如長河浩浩奔放萬里¶
一㵼末勢猶壯大騁厥辭至於如此意氣飄然發揚儔¶
偉飛黄駃騠軼羣絶類擺弃羈&KR0919;脫遺轍軌捷出横步¶
志狹四裔側睨駑駘與無物比始來玉堂旋去江湖麒
<pb:KR4d0054_WYG_038-10b>
麟鳳凰世豈能拘古今僻儒鉤章摛字下里之學辭卑¶
義鄙士有一曲拘牽泥滯亦或狡巧爭馳勢利子之可¶
異豈獨兹文輕世肆志有激斯人姑熟之野予來長民¶
舉觴墓下感嘆餘芬<md:KR4d0054_SBCK_038-8a>¶　　　祭王都官文¶
維公材敏而宏志眎萬里髙辭大篇出仕天子主簿于¶
閩聲駕其長清江之謀矯矯逾壯于韶于昇條教出已¶
伺公所為萬目齊眎奪奸于幽耋吏喪膽悍黨睢睢根
<pb:KR4d0054_WYG_038-11a>
柢卒斬里謳戶歌惟惸寡獨在右惟監在下惟属在側¶
惟僚相講戴服將起將昌俞考以難曷赴曷歸忽殞無¶
還公於先人實歡實厚至公諸子鞏辱親友於公家行¶
表裏洞知於黨不校於尊不違出升公堂不撓毫髮退¶
從其私婉婉曲折鍾山崢嶸下惟江水昔公此臨委蛇¶
舄履今子六人葬公于此銘鞏之為辭貧事偉千里寄¶
誠以兹一簋<md:KR4d0054_SBCK_038-8b>¶　　　祭袁大監文
<pb:KR4d0054_WYG_038-11b>
於乎越蜀荆呉三方萬里公馬騑騑幞印而使蠻墟海¶
聚獄無濫辭峨峨卭僰貨走京師東南之粟風䑺手筰¶
歲填大倉萬艘尾錯遂副會府肆其心畫出屏于宣以¶
我偃側九卿之行得謝以歸冕弁入里昔時布衣進退¶
則然當世所嗟不貴以驕不富以奢翼翼其行坦坦其¶
衷隤然順退長者之風白髮雖多几杖未隨笑言在耳¶
巳哭于帷眷然撫我孰如公尤先人不幸託載公舟我¶
生方屯戴德莫疇羞醪則微以陳我悲
<pb:KR4d0054_WYG_038-12a>
　　　祭關職方文¶
嗚呼關公以文中科以材為吏艱于厥初四十始仕終<md:KR4d0054_SBCK_038-9a>¶領兩州其治大肆告老于朝郎官以歸卿士大夫觀望¶
嗟咨孰為公居竹水之寰孰為公園正據湖山公出公¶
休八子侍側仕者大半同時共籍其聲顯揚其習順慈¶
萬石之風百世相差有後如斯世誰能及而况公年躋¶
于八十或如公壽莫如公安履勞撫少其意桓桓拜公¶
以晚見託以姻書猶在几訃巳及門福祿之全在公奚
<pb:KR4d0054_WYG_038-12b>
憾念昔思來族親之感弔廬在東遠不及會泣叙斯文¶
千里之外繾綣之情已於一酹¶
　　　祭黄君文¶
嗚呼宋且百年號令萬里姦臣黜除尤者擯死巖材里¶
秀驅駕而使盖君之生有時如此當世之官有微有盛<md:KR4d0054_SBCK_038-9b>¶盛者廟堂斟酌王命千𨽻百司進竢退聽出長四方玉¶
斧金乘邦侯衆將傳牒而令微者紛紛或陪或正千品¶
萬名各有操柄人皆敏手捷取能併君獨無求以死終
<pb:KR4d0054_WYG_038-13a>
病同時之人勤營善蓄萬籯儲金萬襲藏玉遺餘野積¶
不能匱櫝君獨一身衣食常蹙兹非其命曷以至兹君¶
能自達可以無悲親戚念君能不歔欷我之老姑歸君¶
為婦與君厯年顚沛同有今對其孀寧匪我傷來問來¶
弔屢至其堂葬君南山冬氣已烈薄醪時羞觴豆肅設¶
侑以兹文與君一訣¶
　
　
<pb:KR4d0054_WYG_038-13b>
　
　
　
　
　
　
　
　元豐類藁巻三十八
