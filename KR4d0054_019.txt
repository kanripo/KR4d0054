# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:58
#+PROPERTY: JUAN 19

¶
<md:KR4d0054_SBCK_019-1a>¶
<pb:KR4d0054_WYG_019-1a>
欽定四庫全書
　元豐類藁巻十九¶
　　　　　　　　　　　　宋　曾鞏　撰
　　記¶
　　　廣德

湖記¶
鄞縣張侯圖其縣之廣德湖而以書并古刻石之文遺¶
予曰願有紀葢湖之大五十里而在鄞之西十二里其¶
源出於四明山而引其北為漕渠泄其東北入江凢鄞
<pb:KR4d0054_WYG_019-1b>
之郷十有四其東七郷之田錢湖溉之其西七郷之田¶
水注之者則此湖也舟之通越者皆繇此湖而湖之産¶
有鳬雁魚鱉茭蒲葭菼葵蓴蓮茨之饒其舊名曰鸎脰¶
湖而今名大厯八年令儲僊舟之所更也貞元元年刺¶
史任侗又治而大之大中元年民或上書請廢湖為田<md:KR4d0054_SBCK_019-1b>¶任事者左右之為出御史李後素驗視後素不為撓民¶
以得罪而湖卒不廢刺史李敬方與後素皆賦詩刻石¶
以見其事其說以謂當是時湖成三百年矣則湖之興
<pb:KR4d0054_WYG_019-2a>
其在梁齊之際歟宋興淳化二年民始與州縣疆吏盗¶
湖為田久不能正至道二年知州事邱崇元躬按治之¶
而湖始復轉運使言其事詔禁民敢田者至其後遂著¶
之於一州敇咸平中賜官吏職田取湖之西山足之地¶
百頃為之既而務益取湖以自廣天禧二年知州事李¶
夷庚始正湖界起隄十有八里以限之湖之濵有地曰¶
林村砂末曰高橋臘臺而其中有山曰白鶴曰望春自¶
太平興國以來民冒取之夷庚又命禁絶而湖始復天<md:KR4d0054_SBCK_019-2a>¶
<pb:KR4d0054_WYG_019-2b>
聖景佑之間民復相率請湖為田州從事張大有案行¶
止之而知州事李照又言其事報如至道詔書照以刻¶
之石自此言請湖為田者始息而康定某年縣主簿曾¶
公望又益治湖至張侯之為鄞則湖久不治而七郷之¶
農以旱告張侯為出營度民田湖旁者皆喜願致其力¶
張侯計工賦材擇民之為人信服有知計者使督
役而¶自主之一不以屬吏人以不擾而咸勸趍於
是築環湖¶之隄凡九千一百三十四丈其廣一丈八
<pb:KR4d0054_WYG_019-3a>
尺而其高八尺廣倍於舊而髙倍於舊三之二鄞人累¶
石陻水闕其間而扄以木視水之小大而閉縱之謂之¶
碶於是又為之益舊總為碶九為埭二十隄之上植榆<md:KR4d0054_SBCK_019-2b>¶栁益舊㧾為三萬一百又因其餘材為二亭於隄上以¶
休而與望春白鶴之山相直因以其山名之上為廟一¶
以祠神之主此湖者一以祠吏之有功於此湖者以熈¶
寧元年十一月始役而以明年二月卒事其用民之力¶
八萬二千七百九十有二工而其材出於工之餘既成
<pb:KR4d0054_WYG_019-3b>
而田不病旱舟不病涸魚雁茭葦果&KR0188;水産之良皆復¶
其舊而其餘及於比縣旁州張侯於是可謂有勞矣是¶
年予通判越州事越之南湖久廢不治盖出於吏之因¶
循而至於不知所以為力予方患之觀廣德之興以數¶
百年危於廢者數矣繇屢有人故益以治葢大厯之間¶
溉田四百頃大中八百頃而今二千頃矣則人之存亡<md:KR4d0054_SBCK_019-3a>¶政之廢舉為民之幸不幸其豈細也歟故為之書尚俾¶
來有知毋廢前人之功以永為此邦之利而又將與越
<pb:KR4d0054_WYG_019-4a>
之人圖其廢也張侯名峋字子堅以材聞去而為提舉¶
兩浙路常平廣恵倉兼管句農田差役水利事方且用¶
於時云¶
　　　齊州二堂記¶
齊濱濼水而初無使客之館使客至則常發民調材木
為¶舍以寓去則徹之既費且陋乃為徙官之廢屋為二
堂¶於濼水之上以舍客因考其山川而名之盖史記五
帝¶紀謂舜耕厯山漁雷澤陶河濱作什噐於夀丘就時
<pb:KR4d0054_WYG_019-4b>
於¶負夏鄭康成釋厯山在河東雷澤在濟陰負夏衛地
皇<md:KR4d0054_SBCK_019-3b>¶甫謐釋夀丘在魯東門之北河濱濟陰定陶西南陶
丘¶亭是也以予考之耕稼陶漁皆舜之初宜同時則其
地¶不宜相逺二家所擇雷澤河濱夀丘負夏皆在魯衛
之¶間地相望則厯山不宜獨在河東也孟子又謂舜東
夷¶之人則陶漁在濟陰作什器在魯東門就時在衛耕
厯¶山在齊皆東方之地合於孟子按圗記皆謂禹貢所
稱¶雷首山在河東媯水出焉而此山有九號厯山其一
<pb:KR4d0054_WYG_019-5a>
號¶也予觀虞書及五帝紀葢舜娶堯之二女廼居媯汭
則¶耕厯山葢不同時而地亦當異世之好事者廼因媯
水¶出於雷首遷就附益謂厯山為雷首之别號不考其
實¶矣由是言之則圗記皆謂齊之南山為厯山舜所耕
處<md:KR4d0054_SBCK_019-4a>¶故其城名厯城為信然也今濼上之北堂其南則歴山¶
也故名之曰厯山之堂按圖㤗山之北與齊之東南諸¶
谷之水西北匯於黒水之灣又西北匯於栢厓之灣而¶
至於渇馬之厓葢水之來也衆其北析而西也悍疾尤
<pb:KR4d0054_WYG_019-5b>
甚及至於厓下則泊然而止而自厓以北至於厯城之¶
西葢五十里而有泉湧出高或致數尺其旁之人名之¶
曰趵突之泉齊人皆謂嘗有棄糠於黒水之灣者而
見¶之於此盖泉自渇馬之厓潜流地中而至此復出也
趵¶突之泉冬温泉旁之&KR0188;甲經冬常榮故又謂之温泉
其¶注而北則謂之濼水逹於清河以入於海舟之通於
濟¶者皆於是乎出也齊多甘泉冠於天下其顯名者以
十<md:KR4d0054_SBCK_019-4b>¶數而色味皆同以予驗之葢皆濼水之旁出者也濼
<pb:KR4d0054_WYG_019-6a>
水¶嘗見於春秋魯桓公十有八年公及齊侯㑹於濼杜
預¶釋在厯城西北入濟水自王莽時不能被河南而濼
水¶之所入者清河也預蓋失之今濼上之南堂其西南
則¶濼水之所出也故名之曰濼源之堂夫理使客之館
而¶辨其山川者皆太守之事也故為之識使此邦之人
尚¶有考熈寧六年二月巳丑記¶
　　　齊州北水門記¶
濟南多甘泉名聞者以十數其釃而為渠布道路民廬
<pb:KR4d0054_WYG_019-6b>
官寺無所不至潏潏分流如深山長谷之間其匯而為¶
渠環城之西北故北城之下疏為門以洩之若嵗水溢<md:KR4d0054_SBCK_019-5a>¶城之外流潦暴集則常取荆葦為蔽納土於門以防
外¶水之入既弗堅完又勞且費至是始以庫錢買石僦民¶
為工因其故門絫石為兩涯其深八十尺廣三十尺中¶
置石揵析為二門扄皆用木視水之高下而閉縱之於¶
是外内之水禁障宣通皆得其節人無後虞勞費以熄¶
其用工始於二月庚午而成於三月丙戌董役者供備
<pb:KR4d0054_WYG_019-7a>
庫副使駐泊都監張如綸右侍禁兵馬監押伸懐徳二¶
人者欲後之人知作之自吾三人者始也來請書故為¶
之書是時熈寧五年壬子也太常愽士充集賢校理知¶
齊州軍事曾鞏記¶
　　　襄州宜城縣長渠記<md:KR4d0054_SBCK_019-5b>¶荆及康狼楚之西山也水出二山之間東南而流春秋¶
之世曰&KR0739;水左丘明傳魯桓公十有三年楚屈瑕伐羅¶
及&KR0739;亂次以濟是也其後曰夷水水經所謂漢水又南
<pb:KR4d0054_WYG_019-7b>
過宜城縣東夷水注之是也又其後曰蠻水酈道元所¶
謂夷水避桓温父名改曰蠻水是也秦昭王三十八年¶
使白起将攻楚去&KR0739;百里立碣壅是水為渠以灌&KR0739;&KR0739;¶
楚都也遂㧞之秦既得&KR0739;以為縣漢恵帝三年改曰宜¶
城宋孝武帝永初元年築宜城之大隄為城今縣治是¶
也而更謂&KR0739;曰故城&KR0739;入秦而白起所為渠因不廢引¶
&KR0739;水以灌田田皆為沃壤今長渠是也長渠至宋至和¶
二年久隳不治而田數苦旱州飲者無所取令孫永曼<md:KR4d0054_SBCK_019-6a>¶
<pb:KR4d0054_WYG_019-8a>
叔率民田渠下者理渠之壊塞而去其淺隘遂完故碣¶
使還渠中自二月丙午始作至三月癸未而畢田之受¶
渠水者皆復其舊曼叔又與民為約束時其蓄洩而止¶
其侵爭民皆以為宜也葢&KR0739;水之出西山初棄於無用
及¶白起資以禍楚而後世顧頼其利酈道元以謂溉田
三¶千餘頃至今千有餘年而曼叔又舉衆力而復之使
並¶渠之民足食而甘飲其餘粟散於四方蓋水出於西
山¶諸谷者其源廣而流於東南者其勢下至今千有餘
<pb:KR4d0054_WYG_019-8b>
年¶而山川高下之形勢無改故曼叔得因其故迹興於
既¶廢使水之源流與地之髙下一有易於古則曼叔雖
力亦¶莫能復也夫水莫大於四瀆而河蓋數徙失禹之
故道<md:KR4d0054_SBCK_019-6b>¶至於濟水又王莽時而絶况於衆流之細其通塞
豈得¶而常如後世欲行水溉田者往往務躡古人之遺
跡不¶考夫山川形勢古今之同異用力多而収功少是
亦其¶不思也歟初曼叔之復此渠白其事於知襄州事
張瓌¶唐公公聽之不疑沮止者不用故曼叔能以有成
<pb:KR4d0054_WYG_019-9a>
則渠¶之復自夫二人者也方二人者之有為盖将任其
職非¶有求於世也及其後言渠堨者蠭出然其心蓋或
有求¶故多詭而少實獨長渠之利較然而二人者之志
愈明¶也熈寧六年余為襄州過京師曼叔時為開封訪
余於¶東門為余道長渠之事而諉余以考其約束之廢
舉予¶至而問焉民皆以謂賢君之約束相與守之傳數
十年<md:KR4d0054_SBCK_019-7a>¶始其初也予為之定著令上司農八年曼叔去開
封為¶汝陰始以書告之而是秋大旱獨長渠之田無害
<pb:KR4d0054_WYG_019-9b>
也夫¶宜知其山川與民之利害者皆為州者之任故予
不得¶不盡以告後之人而又使之知夫作之所以始也
曼叔¶今為尚書兵部郎中龍圖閣直學士八月丁丑記¶
　　　徐孺子祠堂記¶
漢元興以後政出宦者小人挾其威福相煽為惡中材¶
顧望不知所為漢既失其操柄綱紀大壊然在位公卿¶
大夫多豪傑特起之士相與發憤同心直道正言¶過於
分别是非白黑不少屈其意至於不容而織羅鉤黨之
<pb:KR4d0054_WYG_019-10a>
獄起其執彌堅而其行彌勵志雖不就而忠有餘故及<md:KR4d0054_SBCK_019-7b>¶其既殁而漢亦隨之以亡當是之時天下聞其風慕其¶
義者人人感慨奮激至於解印綬棄家族骨月相勉趍¶
死而不避百餘年間擅彊大覬非望者相属皆逡廵而¶
不敢發漢能以亡為存蓋其力也孺子於時豫章太守¶
陳蕃太尉黄瓊辟皆不就舉有道拜太原太守安車備¶
禮召皆不至盖忘已以為人與獨善於隠約其操雖殊¶
其志於仁一也在位士大夫抗其節於亂世不以死生
<pb:KR4d0054_WYG_019-10b>
動其心異於懐禄之臣逺矣然而不屑去者義在於濟¶
物故也孺子嘗謂郭林宗曰大木將顛非一繩所維何¶
為栖栖不皇寧䖏此其意亦非自足於邱壑遺世而不¶
顧者也孔子稱顔回用之則行舍之則藏惟我與爾有<md:KR4d0054_SBCK_019-8a>¶是夫孟子亦稱孔子可以進則進可以止則止乃所願¶
則學孔子而易於君子小人消長進退擇所宜處未嘗¶
不惟其時則見其不可而止此孺子之所以未能以此¶
而易彼也孺子姓徐名穉孺子其字也豫章南昌人按
<pb:KR4d0054_WYG_019-11a>
圖記章水北遶南昌城西歴白社其西有孺子墓又北¶
歴南塘其東為東湖湖南小洲上有孺子宅號孺子臺¶
吴嘉禾中太守徐熈於孺子墓隧種松太守謝景於墓¶
側立碑晉永安中太守夏侯嵩於碑旁立思賢亭世世¶
脩治至拓䟦魏時謂之聘君亭今亭尚存而湖南小洲¶
世不知其嘗為孺子宅又嘗為臺也予為太守之明年¶
始即其處結茒為堂圖孺子像祠以中牢率州之賓属<md:KR4d0054_SBCK_019-8b>¶拜焉漢至今且千嵗富貴堙滅者不可稱數孺子不出
<pb:KR4d0054_WYG_019-11b>
閭巷獨稱思至今則世之欲以智力取勝者非惑歟孺¶
子墓失其地而臺幸可考而知祠之所以視邦人以尚¶
德故并採其出處之意為記焉¶
　　　江州景德寺新戒壇記¶
江州景德寺戒壇作於熈寧九年某月某甲子成於十¶
年某月某甲子其費出於太子賓客陳公諱巽其主而¶
成之出於寺之僧智暹壇成是嵗同天節度僧若干人¶
初景德寺屋壊幾廢智暹慨然以經營為已任不舎其
<pb:KR4d0054_WYG_019-12a>
晝夜之勤凢二十年為佛殿三門兩廊鐘樓與戒壇總¶
為屋若干區總費錢二十餘萬智暹食淡衣粗所居屋<md:KR4d0054_SBCK_019-9a>¶壊不自治所得於人惟資治其寺以其故人皆信服凢¶
所欲為無不如志今年六十有七矣其經營寺事不懈¶
如初而其彊力蓋有餘也余嘉其意故為之記云熈寧¶
十年五月乙亥記¶
　　　洪州東門記¶
南昌於禹貢為揚州之野於地志為吴分其部所領八
<pb:KR4d0054_WYG_019-12b>
州其境属於荆閩南粤方數千里其田宜秔稌其賦粟¶
輸於京師為天下最在江湖之間東南一都㑹也其城¶
之西為大江江之外為西山州治所因城之靣勢為門¶
東西出其西門既新而東門獨故弊熈寧九年余為是¶
州将易而新之明年㑹移福州又明年自福州被召還<md:KR4d0054_SBCK_019-9b>¶京師過南昌視其東門則令守元侯既徹而易之元侯¶
以余為有舊於是州來請曰願有識余辭謝不能而其¶
請不懈蓋天子諸侯之門制見於經者不明學禮者以
<pb:KR4d0054_WYG_019-13a>
謂諸侯之制有臯應路門天子之門加庫雉然見於春¶
秋者魯有庫門有雉門見於孔子家語者衛有庫門或¶
以謂褒周公康叔非諸侯常制其果然歟盖莫得而考¶
也在雅之綿古公亶父徙宅於岐作為宫室門墉得宜¶
應禮後世原大推功述而歌之其辭曰乃立臯門臯門¶
有伉釋者曰伉言其髙也又曰廼立應門應門将将釋¶
者曰将将言其嚴正也則諸侯之門維高且嚴固詩人¶
之所善聖人定詩取而列之所以為後世法也今元侯<md:KR4d0054_SBCK_019-10a>¶
<pb:KR4d0054_WYG_019-13b>
於其東門革陋興壊不違於禮是可書也将求予之識¶
㑹予未至京師易守明州元侯則使人於途於明州速¶
予文不已按南昌之東門作於淳化五年識於其棟間¶
者曰皇第六子鎮南節度洪州管内觀察䖏置等使徐¶
國公元偓尚書戸部郎中知洪州軍州事陳象輿以籍¶
考之徐國公後封宻王太宗第六子受命保兹南土實¶
留京師則作門者盖象輿也至門之改作凢八十有九¶
年元侯之於是役其木取於地之不在民者其工取於
<pb:KR4d0054_WYG_019-14a>
役卒之羡者其瓦甓合石髹彤黝堊之費取於庫錢之¶
常入者自七月戊子始事至十月壬子而畢既成而南¶
北之廣十尋東西之深半之而髙如其廣於以出政令<md:KR4d0054_SBCK_019-10b>¶謹禁限時啟閉通往來稱其於東南為一都㑹而役¶
盖不及民也元侯名積中云又明年實元豐二年尚書¶
度支員外郎直龍圗閣曾鞏記¶
　　　道山亭記¶
閩故𨽻周者也至秦開其地列於中國始并為閩中郡
<pb:KR4d0054_WYG_019-14b>
自粤之太末與吴之豫章為其通路其路在閩者陸出¶
則阸於兩山之間山相屬無間㫁累數驛乃一得平地¶
小為縣大為州然其四顧亦山也其途或逆坂如縁絙¶
或垂崖如一髮或側徑鈎出於不測之谿上皆石芒峭¶
發擇然後可投步負戴者雖其土人猶側足然後能進¶
非其土人罕不躓也其谿行則水皆自高㵼下石錯出<md:KR4d0054_SBCK_019-11a>¶其間如林立如士騎滿野千里下上不見首尾水行其¶
隙間或衡縮蟉糅或逆走旁射其状若蚓結若蟲鏤其
<pb:KR4d0054_WYG_019-15a>
旋若輪其激若矢舟泝沿者投便利失毫分輙破溺雖¶
其土長川居之人非生而習水事者不敢以舟楫自任¶
也其水陸之險如此漢嘗處其衆江淮之間而虛其地¶
盖以其陿多阻豈虛也哉福州治候官於閩為土中所¶
謂閩中也其地於閩為最平以廣四出之山皆逺而長¶
江在其南大海在其東其城之内外皆涂旁而溝溝通¶
潮汐舟載者晝夜属其門庭麓多桀木而匠多良能人¶
以屋室鉅麗相矜雖下貧必豐其居而佛老子之徒其
<pb:KR4d0054_WYG_019-15b>
宫乂特盛城之中三山西曰閩山東曰九僊山北曰粤<md:KR4d0054_SBCK_019-11b>¶王山三山者鼎趾立其附山盖佛老子之宫以數十百¶
其&KR0347;詭殊絶之状盖已盡人力光禄卿直昭文館程公¶
為是州得閩山嶔崟之際為亭於其處其山川之勝城¶
邑之大宫室之榮不下簟席而盡於四瞩程公以謂在¶
江海之上為登覽之觀可比於道家所謂蓬萊方丈瀛¶
州之山故名之曰道山之亭閩以險且逺故仕者常惮¶
往程公能因其地之善以寓其耳目之樂非獨忘其逺
<pb:KR4d0054_WYG_019-16a>
且險又將抗其思於埃&KR0381;之外其志壮哉程公於是州¶
以治行聞既新其城又新其學而其餘功又及於此蓋¶
其嵗滿就更廣州拜諌議大夫又拜給事中集賢殿修¶
撰今為越州字公闢名師孟云<md:KR4d0054_SBCK_019-12a>¶　　　越州趙公救菑¶記
熈寜八年夏呉越大旱九月資政殿大學士右諫議大¶
夫知越州趙公前民之未饑為書問属縣菑所被者幾¶
鄉民能自食者有幾當廪於官者幾人溝防構築可僦
<pb:KR4d0054_WYG_019-16b>
民使治之者幾所庫錢倉粟可發者幾何富人可募出¶
粟者幾家僧道士食之羨粟書於籍者其幾具存使各¶
書以對而謹其備州縣吏録民之孤老疾弱不能自食¶
者二萬一千九百餘人以告故事嵗廪窮人當給粟三¶
千石而止公歛富人所輸及僧道士食之羨者得粟四¶
萬八千餘石佐其費使自十月朔人受粟日一升㓜小¶
半之憂其衆相蹂也使受粟者男女異日而人受二日<md:KR4d0054_SBCK_019-12b>¶之食憂其且流亡也於城市郊野為給粟之所凡五十
<pb:KR4d0054_WYG_019-17a>
有七使各以便受之而告以去其家者勿給計官為不¶
足用也取吏之不在職而寓於境者給其食而任以事¶
不能自食者有是具也能自食者為之告富人無得閉¶
糶又為之出官粟得五萬二千餘石平其價予民為糶¶
粟之所凡十有八使糴者自便如受粟又僦民完城四¶
千一百丈為工三萬八千計其傭與錢又與粟再倍之¶
民取息錢者告富人縦與之而待熟官為責其償棄男¶
女者使人得收養之明年春大疫為病坊處疾病之無
<pb:KR4d0054_WYG_019-17b>
歸者募僧二人属以視醫藥飲食令無失所時凡死者¶
使在處随收瘞之法廪窮人盡三月當止是歳盡五月<md:KR4d0054_SBCK_019-13a>¶而止事有非便文者公一以自任不以累其属有上請
者¶或便宜多輒行公於此時蚤夜憊心力不少懈事細
鉅¶必躬親給病者藥食多出私錢民不幸罹旱疫得免
於¶轉死雖死得無失歛埋皆公力也是時旱疫被於呉
越¶民饑饉疾厲死者殆半菑未有鉅於此也天子東向
憂¶勞州縣推布上恩人人盡其力公所拊循民尤以為
<pb:KR4d0054_WYG_019-18a>
得¶其依歸所以經營綏輯先後始終之際委曲纎悉無
不¶備者其施雖在越其仁足以示天下其事雖行於一
時¶其法足以傳後盖菑沴之行治世不能使之無而能
為¶之備民病而後圗之與夫先事而為計者則有間矣
不¶習而有為與夫素得之者則有間矣予故采於越得
公<md:KR4d0054_SBCK_019-13b>¶所推行樂為之識其詳豈獨以慰越人之思将使吏
之¶有志於民者不幸而遇嵗之菑推公之所已試其科
條¶可不待頃而具則公之澤豈小且近乎公元豐二年
<pb:KR4d0054_WYG_019-18b>
以¶大學士加太子少保致仕家於衢其直道正行在於
朝¶廷豈弟之實在於身者此不著著其荒政可師者以
為¶越州趙公救菑記云¶
　
　
　
　
　元豐類藁巻十九
