# -*- mode: mandoku-view -*-
#+TITLE: 元豐類藁
#+DATE: 2015-09-23 10:20:00
#+PROPERTY: JUAN 42

<md:KR4d0054_SBCK_041-8a>¶<md:KR4d0054_SBCK_042-1a>¶
<pb:KR4d0054_WYG_042-1a>
欽定四庫全書
　元豐類藁巻

四十二¶
　　　　　　　　　　　　　宋　曽鞏　撰
　　誌銘¶
　　　虞部郎中戚公墓誌銘¶
余觀三王所以教天下之士而至於節文之者知士之¶
出於其時者皆世其道徳盖有以然也去三王千數百¶
年之間教法既已壊士之學行世其家若漢之袁氏楊
<pb:KR4d0054_WYG_042-1b>
氏陳氏唐之柳氏其操義風概有以厲天下矯異世否¶
耶以余所聞若宋之戚氏其事可以次叙焉公其冢子¶也
叙曰公宋之楚丘人大父諱同文唐天祐元年生厯¶五代
入宋皆不仕以文學義行為學者師歿其徒相與¶號為正
素先生後以子貴贈兵部侍郎考諱綸事太宗<md:KR4d0054_SBCK_042-1b>¶真宗以賢
能為樞密直學士與其兄職方郎中維以友¶愛聞祥符天
禧之間學士以論天書出而郎中亦舉賢¶良不就以為曹
國公翊善不合去盖自父子兄弟之出¶處如此學士後以
<pb:KR4d0054_WYG_042-2a>
子貴贈司徒公諱舜臣字世佐司徒¶之少子也恭謹恂恂
舉措必以禮擇然後出言與其兄¶某官舜賔某官舜舉復
以友愛能師其家有先人之法¶度聞自天祐至今百有五
十餘年天下六易士之名一¶能守一善或身不終或至子
孫而失者多矣而戚氏之¶世徳獨久如此何其盛哉然世
之談者方多人之嚚子¶憸孫隆名極位世世苟徳者以為
能守其業是本何理¶哉公少以䕃補將作監主簿然三十
猶在司徒之側司<md:KR4d0054_SBCK_042-2a>¶徒終而貧乃出監雍丘税又監衢州酒
<pb:KR4d0054_WYG_042-2b>
遷知舒州太湖¶縣兼提舉茶場治有惠愛民乞留詔從之
復三年乃得¶代獻詩言賦茶之苛嵗用萬數願棄勿採以
感動當世¶歸監在京鹽院言鹽之利宜通商聽之出通判
泗州能¶使轉運使不得以暴斂侵其民而民之養其父者
得以¶其義貰死又通判濮州當王則反於貝濮民相驚且
亂¶公斬一人搖濮中者驚乃止已而提㸃刑獄以為功得¶
改官公不自言轉知撫州其治大方務除苛去煩州之¶
詭祠有大帝號者祠至百餘所公悉除之民大化服徙
<pb:KR4d0054_WYG_042-3a>
知南安軍至未及有所施為而公盖已病矣以皇祐四¶
年六月七日卒於官年五十有七自主簿凡十一遷其<md:KR4d0054_SBCK_042-2b>¶官至尚書虞部郎中公濮州之歸也以其屬與公之配¶
陳氏凡十三喪𦵏宋之北原皇祐六年正月八日公之¶
子師道遂以公從陳氏𦵏戚氏者衛之大夫孫文子食¶
於河上之邑曰戚為姬姓之後至後世失其所食邑而¶
更自别曰戚氏漢有以郎從高祖封臨轅侯者曰戚鰓¶
鰓侯四世而失梁有以三禮為博士入陳卒者曰戚衮
<pb:KR4d0054_WYG_042-3b>
衮稱吳郡鹽官人侍郎之曾祖曰逺祖曰琮父曰圭其¶
譜曰琮自長豐之戚村徙居楚丘故今為楚丘人此戚¶
氏之先後可見者也觀公之守其業者可以知其恭觀¶
公之施於事者可以知其厚矣然人亦少有能愛之者¶
葢世之為聰明立聲威者荒誕悖冒無不遇於世至恭<md:KR4d0054_SBCK_042-3a>¶讓質直不能馳驟而遇困蹷者獨不可稱數余甚異焉¶
夫赴時趨務則材者固亦重矣而立人成俗則潔身積¶
行豈可輕也哉然時之取舍若此亦其不幸不遇處之
<pb:KR4d0054_WYG_042-4a>
各適其理也銘曰¶
隆隆戚宗自姬出臨轅鹽官輝名實侍郎家梁自祖琮¶
違世恬幽樹儒術司徒郎中藝且賢詆符繩公事魁崛¶
恂恂南安得家規莊容毖辭若遵律盛哉世徽後宜聞¶
刻銘方珉告幽室¶
　　　戚元魯墓誌銘¶
戚氏宋人為宋之世家當五代之際有抗志不仕以徳¶
行化其鄉里近逺學者皆歸之者曰同文號正素先生<md:KR4d0054_SBCK_042-3b>¶
<pb:KR4d0054_WYG_042-4b>
贈尚書兵部侍郎有子當太宗真宗時為名臣以論事¶
激切至今傳之者曰綸為樞密直學士贈太尉有子㳟¶
謹恂恂不妄言動能守其家法𦵏宋之北原余為之誌¶
其墓者曰舜臣為尚書虞部郎中元魯其子也名師道¶
字元魯為人孝友忠信質厚而氣和好學不倦能似其¶
先人者也盖自五代至今百有六十餘年矣戚氏傳緖¶
寖逺雖其位不大而行應禮義世世不絶如此故余以¶
謂宋之世家也元魯自少有大志聰明敏達好論當世
<pb:KR4d0054_WYG_042-5a>
事能通其得失其好惡有異於流俗故一時與之遊者¶
多天下聞人皆以謂元魯之於學行進而未止意其且¶
夀必能成其材不有見於當世必有見於後孰謂不幸<md:KR4d0054_SBCK_042-4a>¶而今死矣故其死也無逺近親疎凡知其為人者皆為¶
之悲而至今言者尚為之慨然也元魯初以父任於建¶
州崇安縣尉不至以進士中其科為亳州永成縣主簿¶
以親嫌為楚州山陽縣主簿嘉祐六年三月二十九日¶
以疾卒於官年三十有五娶陳氏内殿承制習之女再
<pb:KR4d0054_WYG_042-5b>
娶王氏參知政事文憲公堯臣之女有子一人皆先元¶
魯死而元魯盖無兄弟嗚呼天之報施於斯人如此何¶
也元魯且死時屬其僚趙師陟乞銘於余師陟以書來¶
告余悲元魯不得就其志而欲因余文以見於後故不¶
得辭也以熈寧元年某月某甲子𦵏元魯於其父之墓¶
側以其配陳氏王氏祔將𦵏其從兄遵道以狀來速銘<md:KR4d0054_SBCK_042-4b>¶銘曰¶
行足以象其先人材足以施於世用而於元魯未見其
<pb:KR4d0054_WYG_042-6a>
止也生既不得就其志死又無以傳其緖曷以告哀納¶
銘於墓¶
　　　尚書都官員外陳君墓誌銘¶
尚書都官員外郎權知泉州事陳君諱樞卒於位其孤¶
斆以君之喪歸𦵏於湖州長興縣尚吳鄉雉山原前𦵏¶
其弟杞以書之亳州乞銘於南豐曾鞏盖元豐元年鞏¶
為福州充福建路兵馬鈐轄奏疏曰臣所領内知泉州¶
事尚書屯田貟外郎陳樞質性純篤治民為循吏積十
<pb:KR4d0054_WYG_042-6b>
有五年不上其課故為郎久不遷方朝廷抑浮競尚㢘<md:KR4d0054_SBCK_042-5a>¶素之時宜䝉特詔有司奏樞課優進其官以奬恬退於¶
是天子特遷君尚書都官員外郎誥曰吾寵樞也所以¶
戒奔競明年六月甲子君以疾卒享年若干又明年八¶
月甲寅廼𦵏君事親以孝聞為人恂恂蹈䂓矩有善不¶
自伐於勢與利無秋毫顧計心於義所在侃然自任人¶
莫能及也為吏去觚角絀雕琢以平易敦樸為務於刑¶
寧失有罪惟恐傷人於賦役度所不可蠲除者然後調
<pb:KR4d0054_WYG_042-7a>
發與民為期㑹未嘗取疾爭先其為民去害興利若疾¶
痛嗜欲在已所至必興學校以教化為先初尉鄱陽令¶
得盜五人屬尉使為功君辭不受及令宜黄宜黄在窮¶
絶山谷之間舊令無顯者至君為之名常出衆上令旌<md:KR4d0054_SBCK_042-5b>¶徳亦然旌徳之民嵗輸米於太平州蕪湖縣倉路回逺¶
費甚君請輸錢以便民譙縣民輸麥於酇陽倉以供漕¶
輸豆於㑹亭倉以給驛行者君復請輸錢以糴供漕以¶
直給驛行者各得其所便罷縣民絶橋閉門留君以閒
<pb:KR4d0054_WYG_042-7b>
乃得去泉州嵗㓙君築室止窮民飢者給食病者給醫¶
人忘其窮使者蒐兵於閩以益戍廣西君建言兵當蒐¶
者父母老或疾至無他子皆可聽免詔定著於令余嘗¶
聞繁昌有大姓殺人州縣不能正其罪君時令旌徳或¶
徙其獄屬君君驗治僮客盡得其隱伏殺人者論死人¶
以為盡其情又聞君之令旌徳也州有所賦調他縣皆¶
奉行至旌徳令獨計曰非吾土之所有也非吾人之所<md:KR4d0054_SBCK_042-6a>¶堪也不敢以賦民爭或至十反守恚出語詆君君益爭
<pb:KR4d0054_WYG_042-8a>
州聽然後止最後聞泉州旱君圖所以賑民者欲預為¶
具或譏君近名君不為動此君之事余得之於耳目者¶
也昔司馬遷記前世循吏下上數千載所列叙者五人¶
詳者人數事略者一二事而已今余所論次君事與前¶
所記五人者相似否必有能識之者君之事多矣然猶¶
為所記所試者小也令所試者大則其事可勝傳邪君¶
字慎之湖州長興人曾祖彦䕫祖文倚考迪贈尚書屯¶
田員外郎君進士及第初尉饒之鄱陽用薦者令撫之
<pb:KR4d0054_WYG_042-8b>
宜黄避親嫌令宣之旌徳用薦者遷秘書省著作佐郎¶
知亳之譙縣英宗即位恩遷秘書丞徙簽書資州判官<md:KR4d0054_SBCK_042-6b>¶㕔公事遷太常博士今上即位恩遷尚書屯田員外郎¶
用薦者知越州司録未至丁父憂服除授三司塩鐵判¶
官未至丁母憂服除驛召對崇政殿以為提㸃淮西刑¶
獄公事願得治一州徙權發遣明州事未至又徙泉州¶
留再任以疾請致仕未報而卒母某氏某縣太君娶趙氏¶
某縣君又娶劉氏吏部員外郎述之女某縣君又娶石
<pb:KR4d0054_WYG_042-9a>
氏某縣君一子斆也君既行治高世皆以謂宜不次用¶
而任事者亦意嚮君為尤甚然不得卒至中夀而用止¶
於此其非命也夫余與君好為最久故不辭而銘君墓¶
辭曰人孰宜之以夷易也物孰誠之以樸質也所處而¶
安絀外累也所守而固篤自强也古有循吏其尚似也<md:KR4d0054_SBCK_042-7a>¶詩以銘之其常存也¶
　　　故翰林侍讀學士錢公墓誌銘¶
公錢氏也故為王家有吳越之地五世祖鏐號武肅王
<pb:KR4d0054_WYG_042-9b>
高祖元瓘文穆王曾祖儼昭化軍節度使祖昭慈贈左¶
衛將軍考順之左侍禁閣門祗候贈尚書刑部侍郎公¶
應説書進士賢良方正能直言極諫皆中其科厯宣州¶
旌徳縣尉大理寺丞殿中丞太常博士尚書祠部度支¶
司封員外郎工部郎中換朝奉大夫充國子監直講編¶
校集賢院書籍遷祕閣校理選為修英宗實録院檢討¶
官直舍人院同修起居注遂知制誥直學士院遷樞密¶
直學士翰林侍讀學士嘗通判秀州知婺州入判尚書<md:KR4d0054_SBCK_042-7b>¶
<pb:KR4d0054_WYG_042-10a>
考功改開封府判官出知鄧州入判尚書吏部流内銓¶
兼判集賢院又兼判禮部權知開封府數請去得知審¶
官東院兼判軍器監兼提舉司天監公事公㓜孤家貧¶
母嫁既長還依其族之大人刻勵就學并日夜忘寢食¶
於書無所不治已通其大㫖至於分章别句類數辨名¶
叢細委曲無不究盡具見於文辭閎放雋偉故出而與¶
天下之士挾其所有較於有司常出衆上以其故名動¶
一時其為尉及為秀婺鄧州皆有治行秀州擊奸仆强
<pb:KR4d0054_WYG_042-10b>
果於力行婺鄧更革弛壊理具設張為直講以能教誘¶
學者歸之為校理屬英宗之初慈聖光獻皇后聽政公¶
三上書請還政天子為吏部謹繩墨選者稱其平為開<md:KR4d0054_SBCK_042-8a>¶封以慈恕簡重為體不求智名以投世取顯為公屬者¶
有不與公合然公遇之未嘗有厚薄意士以此多公而¶為
屬者後卒亦心服也公於衆不矯矯為異亦不翕翕為¶
同以其故人莫能親疎至於勢利之際人所競逐公方¶
隤然跡與衆逺故雖有夸者亦不以公為可忌也公之
<pb:KR4d0054_WYG_042-11a>
為判官也府嘗有獄或探大臣意謂欲有所附致公不¶
為動徐論其意而已公平居樂易無崖㟁及至有所特¶
立人固有所不能及者類如此也公為人謹畏清約與¶
人交淡然久而後知其篤也公之先既籍疆土歸天子¶
其後至照化守和州十有八年以卒詔𦵏和州子孫因¶
家焉至公始𦵏其母於蘇州吳縣龍岡村之天平山故<md:KR4d0054_SBCK_042-8b>¶今又為蘇州人公諱藻字純老封仁和縣開國伯賜服¶
金紫年六十有一元豐五年正月庚寅卒於位某年某
<pb:KR4d0054_WYG_042-11b>
月某甲子𦵏天平山從其母永嘉郡太君丁氏之兆公¶
妻孫氏泰興縣君男曰某曰某早世曰㟸某官孫曰某¶
某官公卒上馳使臨視其家知其貧特賜錢五十萬而¶
官其弟若子孫凡三人公與余嘗為僚相善其且歿以¶
遺事屬余而其家因來乞銘銘曰
錢姓武王五世之孫¶開迹東南以學以文學則知經文則
能賦矧曰方閒揚¶聲天路廼校中書廼掌帝制廼列禁林
從容諷議治已¶伊何維清而直治人伊何維簡而平人以
<pb:KR4d0054_WYG_042-12a>
怒遷公能自¶克人以利回公能不惑士夫所望天子所器胡
不百年<md:KR4d0054_SBCK_042-9a>¶胡不三事龍岡之宅考卜維新公安於此尚利後人¶
　　　刑部郎中致仕王公墓誌銘¶
君諱逵字仲達家晉陽其譜云隋文中子通之後唐季¶
避亂家濮陽故今為濮陽人曾祖考温祖考名犯濮王¶
諱考翰贈尚書工部侍郎君㓜學於母史氏聰警絶人¶
及長學於侍御史高弁天禧三年及進士第為廣濟軍¶
司理參軍母喪去姜遵知永興軍府事取君主萬年簿
<pb:KR4d0054_WYG_042-12b>
萬年令免官君行令事大去舊弊王文康公代遵與安¶
撫使王㳂轉運使李綺皆薦君宜令萬年詔特以為試¶
祕書省校書郎知縣事後不得為例晏殊為三司使奏¶
君為三司檢法官李諮代殊㑹天聖十年掖庭火諮任<md:KR4d0054_SBCK_042-9b>¶公具材治宫室五日而用足仁宗聞而嘉之遷祕書著¶
作佐郎王駿知益州取書簽書節度判官㕔公事遷祕¶
書丞通判益州事遷太常博士新都里胥捕罪人殺之¶
獄具當死君求得其情為奏讞里胥得不死蜀人以為
<pb:KR4d0054_WYG_042-13a>
徳入為開封府推官賜緋衣銀魚府史馮士元家富善¶
隂謀廣市邸舍女妓以㗖諸貴人一時多與之親㑹士¶
元有罪繫獄君治之竟其事及諸貴人以其故多得罪¶
去者或謂君禍自此始也君笑曰吾知去惡人耳出為¶
湖南路轉運使蠻人歸附遷尚書祠部貟外郎坐小法¶
知處州池州福州揚州江南西路轉運按察使遷尚書¶
刑部員外郎按知洪州卞咸抵其罪改荆湖北路轉運<md:KR4d0054_SBCK_042-10a>¶使初諫官李京嘗奏君某事及是京以言事斥監鄂州
<pb:KR4d0054_WYG_042-13b>
税聞君至移病不出君要諭之曰前事君職也於人何¶
負哉卒與之歡甚京死又力賙京家而奏官其子改河¶
東轉運使賜紫衣金魚坐小法知光州逾日遷尚書兵¶
部員外郎徐州知州是時山東大饑君所活數萬人收¶
遺骸為十二冢𦵏之亦數萬是時富丞相為京東東路¶
安撫使自為文祭其冢明年遷尚書工部郎中淮南轉¶
運使嵗饑又多所全活就加直昭文館知越州浙東兵¶
馬鈐轄遷尚書刑部郎中判刑部加直龍圖閣知荆南
<pb:KR4d0054_WYG_042-14a>
府荆湖北路兵馬鈐轄濬渠水利又開新河通漕公私¶
便之請知兖州坐法免起知金州提舉兖州景靈宫知<md:KR4d0054_SBCK_042-10b>¶萊州遷尚書兵部郎中知西京留守御史臺提舉崇福¶
宫皆不赴遂乞致仕居鄆州熈寧五年四月癸亥終於¶
鄆州昭慶坊之私第享年八十有二有文集五十巻君¶
娶朱氏賈氏高氏高氏封長安縣君其父弁君所從學¶
者也皆先卒有子五人子駿衛尉寺丞子淵鄆州夀張¶
主簿子建河南伊闕尉子臯子英未仕也女七人適蘄
<pb:KR4d0054_WYG_042-14b>
州黄梅令李綱尚書職方員外郎馬淵右班殿直侍呉¶
珪進士程行大理寺丞劉士邵鄧州穰縣主簿李毅進¶
士張伉君為人志意廣博好智謀竒計欲以功名自顯¶
不肯碌碌所至威令大行逺近皆震然當是時天下久¶
平世方謹繩墨蹈規矩故其材不得盡見於事而以其<md:KR4d0054_SBCK_042-11a>¶故亦多齟齬至老益窮然君在撼頓顛㚄之中志氣彌¶
厲未嘗有憂戚不堪之色盖人有所不能及者也君尤¶
篤於好善一時與之逰者皆當世豪傑知名之士若予
<pb:KR4d0054_WYG_042-15a>
者亦君之所厚故君之𦵏其子來屬以銘而予不得辭¶
也君𦵏於其卒之嵗某月某甲子而墓在鄆州之某鄉¶
某原銘曰¶
維特才志横出世拘牽困羈&KR0919;見事為萬之一形則潛¶
名不沒¶
　　　司封郎中孔君墓誌銘¶
君姓孔氏諱延之字長源㓜孤自感厲晝耕讀書隴上¶
夜燃松明繼之學藝大成鄉舉進士第一遂中其科授<md:KR4d0054_SBCK_042-11b>¶
<pb:KR4d0054_WYG_042-15b>
欽州軍事推官杜祀之使南方誅歐希範䝉趕君策畫¶
居多其書奏謀議皆君為屬草稾監杭州龍山税知洪¶
州新建縣又知筠州新昌縣還朝㑹開封界中治孟陽¶
河中作而開封奏可罷御史與開封爭不決詔君按視¶
君言費已鉅成之猶有小利遂從君言知封州即用為
廣¶南西路相度寛恤民力所更置五十五事弛役二千人¶
使者欲城封州君爭以謂無益乃不果城遷為廣南西¶
路轉運判官辭母老不許廣西人稀耕者少而賦糴於
<pb:KR4d0054_WYG_042-16a>
民嵗有至六百萬石程督與税等然不過能致數十萬¶
石而止君計嵗糴二十萬石而足高其估以募商販不¶
賦糴於民初儂智高平推恩南方補虛名之官者八百<md:KR4d0054_SBCK_042-12a>¶人多中户以上皆弛役役歸下窮君使復其故欽廉雷¶
二州蜑户以採珠為富人所役屬君奪使自為業者六¶
百家皆定著令交阯使來桂州隂齎貨為市湏負重三¶
千人君止不與使由此不數至雷州並海守方倪為不¶
善官屬共告之倪要奪其書悉使官屬并拏繫獄晝夜
<pb:KR4d0054_WYG_042-16b>
榜笞軍事推官吕潛以瘐死君馳至取倪屬吏縱繫逮¶
者七百餘人倪坐法當斬亦以瘐死人讙呌感泣聲動¶
海上改荆湖北路提㸃刑獄即本路為轉運使罷鼎州¶
六塞嵗戍土丁千餘人提㸃刑獄言溪洞南江宜麻稻¶
有黄金丹砂之産遣人諭禍福以兵勢隨之可坐而取¶
也君奏以為不可乃止之召為開封府判官以母老辭<md:KR4d0054_SBCK_042-12b>¶知越州移知泉州以母老辭改知宣州未至言者奏越¶
州鹽法不行故課負坐罷宣州而課法以滿嵗為率嵗
<pb:KR4d0054_WYG_042-17a>
終越之鹽課應法乃以君為權管勾三司都理欠憑由¶
司出知潤州未行暴得疾卒京師熈寧七年二月癸未¶
也年六十有一自欽州九遷至尚書司封郎中賜服緋¶
魚君之得見於用掇其大者如此君氣仁色温寡笑言¶
言若不能出口及見義慷慨辯且强也方㣲時已數劘¶
切上官無顧避及老益自强守所聞於古不肯苟隨以¶
故齟齬一不以易意君事母孝持已約與人交盡其義¶
其於恩尤至也治人居官一以忠厚不矜智飾名噫可
<pb:KR4d0054_WYG_042-17b>
謂篤行君子矣其家食不足而俸錢常以聚書至老讀<md:KR4d0054_SBCK_042-13a>¶書未嘗日廢也工於為文諸子皆自教以學子多而賢¶
天下以為盛云君臨江軍新淦縣人孔子之後四十七¶
世孫曾大父令倩大父文質考中正母劉氏君登朝考¶
贈光禄卿母封仁夀縣太君娶楊氏封仁和縣君有子¶
七人文仲台州軍事推官武仲江州軍事推官平仲衢¶
州軍事判官和仲進士羲仲太廟齋郎餘早卒女三人¶
嫁襲慶軍節度推官曾準吉州吉水縣主簿應昭式進
<pb:KR4d0054_WYG_042-18a>
士蔡公彦孫男女八人初君樂江州之佳山水買宅將¶
居之故其子以八年九月乙酉𦵏君於江州之徳化縣¶
仁貴鄉龍泉原以楊氏祔君有文集二十巻其子以余¶
與君為最舊來乞銘銘曰<md:KR4d0054_SBCK_042-13b>¶有綽厥政流播在民有蔚斯文薦美於身孰委於外不¶
源於内於内曷以以其豈弟其立桓桓不回不倚施不¶
盡有子則多賢曷久厥問閟辭幽阡¶
　　　都官員外郎曾君墓誌銘
<pb:KR4d0054_WYG_042-18b>
君曾氏諱誼字子常建昌軍南城人曾祖暹祖士宗考¶
充贈殿中丞君進士及第補洪州新建縣主簿循州龍¶
川令知筠州之上高臨江軍之新淦舒州之桐城三縣¶
提舉江南東路常平倉兼農田水利差役事權知楚州¶
厯秘書省著作佐郎至尚書都官員外郎君生而好學¶
其家學者自君始博聞强記明於大體善屬文一時名¶
出衆右其家故貧然君為人節廉自重罷吏歸常闔門<md:KR4d0054_SBCK_042-14a>¶居不與人事或日昃不得食晏如也為吏平恕質慤務
<pb:KR4d0054_WYG_042-19a>
在愛人不為刻察所厯縣稱治江東同職欲增賦役錢¶
於民君爭不能得自請罷去遂知楚州楚饑四方之船粟¶
載而至者市易吏定取價賤予價貴討其贏取於民而¶
粟未嘗出納也販者為不行人以乏食又取民之食其¶
伎者錮於官禁不得私粥市井騷然君初止之不變則¶
按致之法朝廷他吏覆視不能易君言市易吏得罪免¶
君益不合卒以他法罷既去而楚人思之既死楚之人
迎¶哭其喪甚慟至今言治楚者以君為不可及也君平
<pb:KR4d0054_WYG_042-19b>
居¶恂恂持卑及遇事不奪其守如此君熈寧九年四月
癸¶巳卒於開封府咸平之驛舍年五十有一明年某月
某<md:KR4d0054_SBCK_042-14b>¶甲子葬於南城之某鄉某原子景初景倩景融景裔
景¶融景初早世女嫁袁州萬載令董沂進士夏時中陳卞¶
母鄭氏崇徳縣太君妻傅氏仁夀縣君銘曰¶
江東之議不俛而隨山陽之治達世所馳有挾之强以¶
弱犯之有醜之正以獨守之彼不我與我不爾欺尚告¶
厥志作此銘詩
<pb:KR4d0054_WYG_042-20a>
　　　王容季墓誌銘¶
容季王氏諱冏其先太原人中徙河南其後自光州之¶
固始徙福州之候官徙候官者五世矣曾大父諱廷金¶
仕閩王為遠安軍使大父諱居正贈祕書丞考諱平為¶
侍御史𦵏潁州之汝隂故今為汝隂人容季嘉祐六年<md:KR4d0054_SBCK_042-15a>¶進士及第主蔡州之新蔡縣簿治平某年某月某甲子¶
卒於家年三十有二熈寧某年某月某甲子𦵏汝隂旌¶
義鄉衆義營侍御府君之兆母曾氏金華縣君尚書刑
<pb:KR4d0054_WYG_042-20b>
部郎中集賢殿修撰贈太師中書令兼尚書令某國公¶
某之女妻賈氏尚書司門郎中昌期之女男女二人男¶
曰某始若干嵗容季孝悌純篤尤能刻意學問自少已¶
能為文章尤長於叙事其所為文出輙驚人為人自重¶
不馳騁&KR0247;鬻亦不孑孑為名日與其兄講唐虞孔子之¶
道以求其内言行出處常擇義而動其磨礱涵養而不¶
止者吾未能量其所至也不幸其志不就其材未試而¶
短命死矣初容季之伯兄回深甫以道義文學退而家<md:KR4d0054_SBCK_042-15b>¶
<pb:KR4d0054_WYG_042-21a>
居學者所崇而仲兄向子直亦以文學器識名聞當世¶
容季又所立如此學士大夫以謂此三人者皆世不常¶
有藉令有之或出於燕或出於越又不可得之一鄉一¶
國也未有同時並出於一家如此之盛若將使之有為¶
也而不幸輙死皆不得至於夀考以盡其材是有命矣¶
而命之至於如此何也初子直之遺文深甫屬予序之
數¶年又叙深甫之文復數年耳容季𦵏有日其仲兄固
子堅¶又屬予銘其墓而且將叙其文嗚呼非其可哀也
<pb:KR4d0054_WYG_042-21b>
夫銘曰¶
學足以求其内辭足以達其外守之用剛養之用晦如
泉¶之進如木之升奄焉以止不究其成維友作詩以永
厥聲¶
　
　
　
　元豐類藁巻四十二
