# -*- mode: mandoku-view; -*-
#+TITLE: 南豐先生元豐類蒿
#+DATE: 2015-09-11 09:07:16.267260
#+PROPERTY: ID KR4d0054
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 36
#+PROPERTY: FILE SB04n0170-036南豐先生元豐類藁-卷第三十六.
<pb:KR4d0054_SBCK_036-1a>¶
元豊𩔖藁卷之三十六¶
　啓狀¶
　　　應舉啓¶
右鞏啓伏念鞏材質淺陋藝學荒蕪讀聖人之經未知¶
大義明當世之務多泥舊聞雖堅樹立之心豈適変通¶
之用矧罹福釁屡抱&KR0104;哀是以三遇文闈一踰&KR0010;紀足¶
跡不㳺扵&KR0163;屋姓名不署扵郷閭僕僕東南有衣食婚¶
嫁之累拘拘蚤夜惟米鹽薪水之憂今者側听詔書講¶
求士𩔖頋私㤙之可念迫生理之難周義不自皇势當¶
強起盖以出而載質無他業之可為仕以為貧亦古人¶
之𫠦䖏遇高明之見照殆否結之將通伏以某官梁棟¶
<pb:KR4d0054_SBCK_036-1b>¶
&KR0347;材琮璜茂器發文章之素藴當仁聖之盛期忠言加¶
謀施之有効流風善治所至可傳喜奨士倫助成世教¶
况親氶扵著令方序别扵群材藐是覉孤最為滯拙仰¶
遵舊禮敢忘桑梓之㳟輙進曼辭庶當雞鶩之贄察其¶
素學采以寸長盡繄及物之仁惟俟至公之賜¶
　　　謝杜相公啓¶
伏念鞏志雖筞礪性實滯頑行不足比古之人材不足¶
適時之用居常齟齬動輙困窮徃以孤生而&KR0170;收接又¶
遭大故而&KR0013;救存非常之㤙徳𫠦加空知感激無用之¶
技䏻素定&KR0154;有報償至扵数千里之間三四年之後去¶
冬之首方&KR0014;属思以為書積日之勤庻或因辝而見意¶
<pb:KR4d0054_SBCK_036-2a>¶
不謂使者至門之日正值相君失子之&KR0004;逺瀆高明巳¶
難期扵省覽况逢哀惻豈䏻必扵薦聞因此復憂懇悃¶
之誠無由自逹視聴之側雖推心之逺大寕責礼扵賤¶
微然義未&KR0085;以論酬而言又不得以叙謝其爲&KR0059;計豈¶
敢自皇伏惟相公當世表儀本朝柱石許還私第聖意¶
雖&KR0278;扵大臣召用安車人心素望扵元老伏祈上爲&KR0022;¶
國善保&KR0397;興¶
　　　回傅侍講啓¶
鞏啓伏審祗膺詔檢入奉經筵伏惟慶𢠢伏以某官秉¶
徳粹冲受村閎廓遘盛辰而開迹席膴仕以陞華善政¶
流風以推行扵民上高文大䇿乆聳動扵朝端果允僉¶
<pb:KR4d0054_SBCK_036-2b>¶
言特膺迅用徔容帝幙方演暢扵㣲言宻勿禁林佇裁¶
成扵明命自聆拜寵方念騰書辱見奨扵舊遊&KR0205;先流¶
扵華問欣愉感幸交集悃誠¶
　　　代人謝余侍郎啓¶
右某啓伏念某歸而閑䖏時所背馳分功名之無期嗟¶
志意之空大言當世之事懼尚口而更窮求後人之知¶
因著書而自見踈闊巳甚抵棄未䏻輙布听聞方虞訶¶
譴属小兒之過拜辱餘論之見存指瑾掩疵大為之地¶
憫窮悼屈勤出扵𠂻省枯槁之姿力乖報徳激哀殘之¶
氣感&KR0082;忘身聸風采之夐遥役魂神而飛去尚當益壮¶
以塞誤知¶
<pb:KR4d0054_SBCK_036-3a>¶
　　　與劉沆龍圖啓¶
右鞏啓伏念鞏方抱&KR0104;哀且多疾病貧不得巳則俗事¶
皆當自謀旅無所容則世人誰肯見恤今者伏遇知府¶
龍圗給事愷悌成徳&KR0134;勉為懐忘後進之至㣲假温顔¶
而與接知其孤立念其数竒謂其有詩書之勤則曲加¶
扵奨待謂其有衣食之累則特甚扵矜憐且使受田之¶
𫉬安實由為地之至大在甘㫖有毫髮之𦔳扵子弟乃¶
丘山之㤙况此餘庥可圴敝族雖逺台坐常注愚心復¶
得交㳺之傳愈知意爱之厚自非圡石豈不激昻粗知¶
古今可勝感勵恨當迷塞&KR0154;用報償而方先人之𦵏送¶
未成偏親之奉飬多乏四弟懐仰哺之託九妹有待年¶
<pb:KR4d0054_SBCK_036-3b>¶
之期凡縻敝扵秋毫皆經營扵方寸頋惟&KR0059;計當議逺¶
逰世俗險艱豈諳甞之不熟性靈踈拙寔齟齬之可&KR0104;¶
未卜超承更增慕恋¶
　　　謝解啓¶
伏覩解文首&KR0170;㪯𨕖伏念鞏才非卓越識匪該通素志¶
慕乎古人故時情之所背虚名聞扵當世故衆忌之所¶
排患難艱危流離頓挫孰有至孤之迹敢萌希進之心¶
頋生理之難周迫&KR0059;𠂻之可念舉而干禄誠匪素懐仕¶
以為貧&KR0060;將自比是以聞詔之出&KR0018;笈以耒豈意片文¶
首塵高選以至天倫之薄陋子黨之空踈皆自單平得¶
&KR0170;收齒退惟㑹合亦有端原此盖伏遇某官崇奨士倫¶
<pb:KR4d0054_SBCK_036-4a>¶
助成世教以虹蜺之光而&KR0013;飾以律呂之氣而吹嘘致¶
此屯窮階扵振發敢不勉增素學益勵前修庻全必勝¶
之名以荅至公之賜謹奉啓陳謝¶
　　　回李清臣范百禄謝中賢良啓¶
右鞏啓&KR0060;以設科以求特起之材發䇿以訪可行之論¶
是維髙選果得異&KR0014;伏以賢良某官志敏以強詞嚴而¶
贍迹前世之事而愽極群書議當今之宜而常引大体¶
及親氶扵聖問遂絶出扵時髦方喜聞風遽&KR0170;枉記仰¶
惟謙抑之過第積感銘之深¶
　　　回人謝館職啓¶
伏審試藝禁林陞華儒館伏惟&KR0159;𢠢伏以都官學士英¶
<pb:KR4d0054_SBCK_036-4b>¶
材傑出玉&KR1156;混成遘時運之光華&KR0108;文章之温雅第荣¶
科扵秘殿蚤邁䓁倫陞膴仕扵本朝荐騰譽望較雕龍¶
之麗藻利架鼇之秘扁果彼明緍式符輿頌方展騰書¶
之好&KR0205;&KR0170;削牘之&KR0059;仰服謙撝退&KR0055;感戢¶
　　　與北京韓侍中啓一¶
右鞏啓伏念鞏頋以諸生守兹劇郡撫敝封之云始望¶
仁境以非遥恨無羽翼之飛馳與操几杖&KR0082;以緘滕之¶
託寓聊布腹心然而治獄訟之浩煩振紀綱之弛壊斍¶
形勞之少暇信林短以難周致是懇誠稽扵進逹属高¶
秋之在序惟坐鎮之多餘必有祺祥来寕動履伏以留¶
守司徒太師侍中蓍亀四海柱石三朝有太平之功周¶
<pb:KR4d0054_SBCK_036-5a>¶
公之𫠦以勤王室有純一之徳伊尹之𫠦以格皇天固¶
巳書在宗&KR0212;蔵之盟府而乃以退為進䖏上用謙自避¶
逺扵煩機乆淹回扵外服宜&KR0025;巖石之望趣正衮衣之¶
㱕敢冀上為宗祊善綏&KR0230;餗¶
　　　二¶
鞏啓伏念鞏習吏非長得州㝡劇耗神明扵簿領疲精¶
思扵追胥尚恃餘庥幸無曠亊然而塞茅心而巳甚飾¶
竿牘以未遑故魂爽雖騖扵門閎而候問不通扵幕府¶
仰繄明恕終賜矜容今者北圡旦霜晏隂始粛伏惟順¶
天時之常序飬浩氣之至和神民所依福禄来萃恭以¶
司徒太師侍中股肱三世亀鑑四方勤劳著扵&KR0022;家功¶
<pb:KR4d0054_SBCK_036-5b>¶
徳施扵社稷方且㰸嘉謀扵一靣欝群望者五年郭令¶
之繫安危素形公論周公之為左右宜冠本朝華夏蛮¶
貊之傾心昆蟲草木之望賜豈伊蕞質獨注㣲誠伏惟¶
上為宗祊善調&KR0397;餗¶
　　　回許安世謝舘職啓¶
右鞏伏審𩔰氶詔檢進踐書林伏惟&KR0159;慰國家聚四部¶
之書蔵之祕近擇一時之俊任以校讐映朝序以甚清¶
簡上心而滋厚恭以檢正學士學深而冨識大以明擢¶
平津扵廷中蔚為首𨕖頼王祥扵海上休有治功天衢¶
寢亨時望攸属遂膺給扎之召来賁登瀛之遊侍&KR0025;邇¶
班庙堂大任自兹而徃計日可期氶逺貶扵&KR0903;函苐仰¶
<pb:KR4d0054_SBCK_036-6a>¶
懐扵謙徳¶
　　　賀韓相公啓¶
右鞏啓伏審入膺典册首秉鈞衡凢在生靈孰不&KR0159;幸¶
仗以史舘相公言為蓍蔡行應凖䋲仔肩一徳之純弼¶
亮三朝之盛君牙之纉舊服世濟忠劳吉甫之憲萬&KR0022;¶
身兼文武果還柄用復冠中台茂惟㧞出之材素藴非¶
常之略方且&KR0105;形王室盡邴魏之謀謨澤潤生民本蕭¶
曺之清静遂長生扵百姓付衆聀扵群&KR0014;躋世太和與¶
人休息使雨腸寒燠罔不&KR0025;時草木虫魚皆當&KR0170;恵聲¶
敎可加扵異俗功名必紀扵無窮鞏一去朝行六更&KR0010;¶
序頋兹舊物自慚簮屦之微保是孤生方頼陶鈞之賜¶
<pb:KR4d0054_SBCK_036-6b>¶
其為忻抃實倍䓁倫¶
　　　㐮州與交代孫頎啓¶
右鞏伏念講聞譽望積有&KR0010;時歴下分符巳岀吏部之¶
後漢南守圡又居仁政之前惟事契之稠重實愚𡨕之¶
幸㑹比扵道路始接光儀&KR0170;特異扵眷存仍曲加於燕¶
劳論情至厚曽何謝扵古人䖏義甚高固可敦扵薄俗¶
違𩀌未&KR0098;感恋交深諒惟得日之良甫及下車之始頒¶
條多預納福甚隆伏惟知府少卿積學内充懐材間岀¶
乆更當世之用自結明主之知高冠两梁入綴班扵九¶
列䡖車駟馬出按部扵百城方圖間燕之宜自請蕃宣¶
之便佇膺&KR0457;召不待&KR0010;成更惟上為庙朝善綏&KR0397;餗禱¶
<pb:KR4d0054_SBCK_036-7a>¶
頌之至序述寕殫¶
　　　洪州到任謝兩府啓¶
伏念鞏天與朴愚衆知凡近材不堪於施設動輙乖冝¶
斈多失扵変通理難應用乆與逰扵儒舘仍有列扵朝¶
紳適當千載之期曽乏一毫之祚既不䏻明國家逺大¶
之躰為上建言又未知䆒郷閭委曲之情與民興利七¶
移&KR0010;序四易外官坐尸禄廪之&KR0278;寂無&KR0091;効幸属章程¶
之備得以詩循兹&KR0170;&KR0024;郡之㤙碑遂便親之請望故郷¶
而接壌與仲弟以連城及是忝踰出扵假借此盖伏遇¶
某官心存愽爱量極兼容簮&KR0130;之㣲未忘扵舊物陶鈞¶
之大不間扵孤生曲致公言俾諧&KR0059;計惟盡承流之分¶
<pb:KR4d0054_SBCK_036-7b>¶
庻禆造物之仁過此巳還未知所措¶
　　　賀東府啓¶
右鞏啓伏覩十月二十三日麻制伏審史舘相公登庸¶
天下幸甚伏惟史舘相公言為蓍蔡行應凖䋲兼文武¶
之閎材冨天人之奥學神祗幽賛遭聖賢相得之時夷¶
夏聳&KR0026;備君臣咸有之徳果繇樞軸首秉鈞衡&KR0060;惟不¶
世之姿深逹當今之務必且開公平之路以序進群䏻¶
銷壅蔽之萌以廣延衆論以寛大為拯救瘡痍之要以¶
安静為休息疲瘵之端絀聚歛之無名偃甲兵而不用¶
果推此道以澤吾民食味别聲之倫㪯皆受賜殊隣絶¶
黨之俗孰不嚮風福禄可䓁扵丘山功名必求扵金石¶
<pb:KR4d0054_SBCK_036-8a>¶
鞏蚤㳺墻屏幸遇陶鎔齟齬餘生始免㨈排之患零丁¶
滯跡漸期亨泰之来想望門䦨以欣以躍¶
　　賀蹇周輔授舘職¶
右鞏啓&KR0060;審奉&KR0013;詔函進登史&KR0026;伏惟慶慰&KR0060;以安撫¶
運使斈士材資秀特識度淹冲冨華國之懿文抱據經¶
之宿斈一人嗟異欲相如之同時多士推先服桓荣之¶
稽古果繇時望特&KR0013;朝㤙流焉木牛方佐中都之費金¶
匱石室遂窺廣内之書&KR0060;惟寵数之行兹實要塗之漸¶
佇躋法&KR0025;用恊僉言鞏𫉬在下風側聞成命分符海徼¶
幸依徳庇之餘寓&KR0033;書林更託雋逰之末其為欣&KR0159;&KR0154;¶
可𫃵陳¶
<pb:KR4d0054_SBCK_036-8b>¶
　　　回泉州陳都官啓¶
右鞏啓&KR0060;審祗奉茂㤙進陞寵秩伏惟&KR0159;慰&KR0060;以知府¶
都官周材經務令徳鎮浮席膴仕以彌優簡清𠂻而有¶
素循良之政巳洽扵民謡恬退之風&KR0085;敦扵世教果膺¶
異数進陟名曺側聆成命之行方&KR0060;同声之喜豈期厚¶
眷特枉長牋載規謙抑之辭但切感銘之懇¶
　　　明州到任謝两府啓¶
右鞏啓伏奉𠡠命授前件差遣巳扵正月二十五日到¶
任上訖伏念鞏才無逺用斈殆小知誤&KR0170;假器之㤙愧¶
之當官之効属時泰䂊遇上休明&KR0082;治之心夐追扵三¶
代非常之旦恃起扵千齡顧是孤生最為逺迹雖逢辰¶
<pb:KR4d0054_SBCK_036-9a>¶
之難得獨揣巳之無堪故群村衒鬻之&KR0004;未始自陳扵¶
薄枝而衆論聘馳之際何嘗&KR0186;預扵半辤錙銖動謹扵¶
成䂓毫髮敢萌扵&KR0059;晃以兹循分庻𫉬寡&KR0057;然而一去¶
本朝六祗外服十年荏苒未諧拱極之誠萬里周流尚¶
&KR0018;循陔之念當至仁之平施亦微物之可衰兹者方抵¶
詔以在塗復析符而假守惟四明之窮裔䖏百奥之東¶
偏浮海之航䁀耒扵逺國踐山之築益起扵堅城猥出¶
選掄冐膺&KR0009;属此盖伏遇某官輔成世教楽育士倫隂¶
推覆護之&KR0059;每借吹嘘之力致兹頑鈍與在甄收然而¶
察無他𢙣之膓方頼兼容之度草𦭘之質使遂扵向陽¶
菽水之&KR0172;許伸扵反哺盡待曲成之賜俯厭難止之情¶
<pb:KR4d0054_SBCK_036-9b>¶
誓在糜捐用酬鈞播¶
　　　賀趙大資致政啓¶
右鞏啓&KR0060;審進秩宫朝㱕榮里閈伏惟&KR0159;慰恭以致政¶
宫保大資言為蓍蔡行&KR0063;凖䋲肩一徳以在躬歴三朝¶
而遇主讜言大論著在朝堂善政流風&KR0013;干藩服引年¶
求謝抗䟽彌堅屡降徳音方𠋣老成之重難回壯莭閔¶
有官職之劳躐陞儲宷之華退遂家居之樂門開祖帳¶
衆嘆大夫之賢庭列賜車自知稽古之力惟䏻諧扵素¶
志實何愧扵昔人鞏蚤荷陶鈞與㳺門舘&KR0026;大賢出䖏¶
之迹&KR0085;&KR0134;士倫知儒者進退之宜敢忘師慕其為忻躍¶
倍萬䓁儔¶
<pb:KR4d0054_SBCK_036-10a>¶
　　　亳州到任謝两府啓¶
右鞏啓&KR0170;㤙授上件差遣巳扵今月十六日到任上訖¶
伏念鞏少雖好斈長乏異䏻燭理甚踈盖聦明之難強¶
受材素薄顧齒髪之巳衰誤&KR0060;寵靈叨塵噐使兹者縁¶
避親之著令&KR0170;易地之推㤙距畿甸以非遥就庭闈而¶
甚便夫何蕞質廼爾冐居此盖伏遇某官以廣爱之心¶
而輔成世教以并容之度而奨育士倫致是顓愚及扵¶
推齒慰𠋣門之望巳出扵埏鎔謝推轂之言敢忘扵䇿¶
勵庻收薄效仰荅誤知過此以還未知𫠦措¶
　　　到亳州與南京張宣徽啓¶
右鞏啓&KR0170;易近藩𫉬隣樂境雖未得就諸生之列請益¶
<pb:KR4d0054_SBCK_036-10b>¶
扵詩書然足以聞長者之風仰高扵道&KR0105;始敢通牋記¶
參候之禮庻幾將心誠饑渇之勤載省孤&KR0170;實為幸㑹¶
今者抄秋伊始嚴氣將&KR0155;仰惟&KR0269;納之宜無爽燕閒之¶
喜伏惟某官言為蓍蔡行應凖䋲茂勤烈扵三朝聳儀¶
刑扵四海仲山之明且哲宜保令名魯公之壽而&KR0391;永¶
膺全福更冀上為&KR0022;囯善保&KR0397;興禱頌之誠叙陳罔既¶
元豊𩔖藁卷之三十六¶
