# -*- mode: mandoku-view -*-
#+TITLE: 元豐類藁
#+DATE: 2015-09-23 10:20:00
#+PROPERTY: JUAN 41

¶
<md:KR4d0054_SBCK_041-1a>¶
<pb:KR4d0054_WYG_041-1a>
欽定四庫全書
　元豐類藳巻

四十一¶
　　　　　　　　　　　　　宋　曾鞏　撰
　　祭文¶
　　　秋賽¶
嵗既順成時方揫斂神能施澤以及物人能備物以事¶
神茲惟舊章夫豈敢怠庶其為福無斁於人¶
　　　諸廟祈雨
<pb:KR4d0054_WYG_041-1b>
今者盛秋已晚庶物將成矧兹麥苖實待雨澤而驕陽¶
尚熾畏暑未消野有焦枯之憂人懷膏澤之望敢祈靈¶
徳俯狥輿情蕩蘊隆之菑以升嚴氣濡滲漉之施以遂¶
嘉生實賴神休允諧衆志(凡道觀云道雖至寂感無不/通人雖甚愚誠無不獲祭¶詞)
(同前改靈徳作冲蔭改神休作真工凡佛寺云佛莫大/於慈悲在於利物人莫艱於稼穡必也趨時是仰神<md:KR4d0054_SBCK_041-1b>¶休)
(用康嵗事祭詞同改靈徳/作覺蔭改神休作慧心)¶
　　　諸廟謝雨文¶
比籲衆情仰祈靈施果蒙薄雨小潤焦原已袪畏暑之
<pb:KR4d0054_WYG_041-2a>
煩遂適戒寒之漸敢忘祇報更俟餘休克終播澤之祥¶
俾獲有年之望¶
　　　諸廟祈雨文¶
時寒未若雨雪尚愆麥有立苖之艱人違墐户之適敢¶
依靈徳瀝致勤誠惟順𨗳於大和俾霈施於膏澤克諧¶
衆望實賴陰休¶
　　　諸廟謝雨文¶
比苦愆陽再徼靈施䝉報如響得雨應時澤潤焦枯蕩<md:KR4d0054_SBCK_041-2a>¶
<pb:KR4d0054_WYG_041-2b>
除煩欝物有豐成之望人無疾癘之憂敢忘大恩尚覬¶
終惠¶
　　　祭勾芒神¶
宿官於木用事在春敢奉嵗祠庶為民福¶
　　　慈聖光獻皇后百日轉經疏¶
至恩難稱欲報者惟盡於精誠大覺可依有禱者必蒙¶
於善應敢緣慧力輙罄愚衷伏以大行太皇太后淑聖¶
在躬聰明先物儀刑宫壼徳大而不矜鎮撫國家功崇
<pb:KR4d0054_WYG_041-3a>
而不伐未窮遐算奄背盛辰皇帝陛下務極孝思永懷¶
慈蔭内遵䘮紀不緣易月而斷恩外異寢園特以因山¶
而建號矧惟臣庶實自生成雖銜有慟之情未識論酬<md:KR4d0054_SBCK_041-2b>¶之所是資佛果少即人心伏愿克配坤元寧至神於不¶
測寖昌天極介景徳於無疆實賴梵因允諧衆望¶
　　　諸廟祈雨文¶
民之艱於稼穡賴嵗屢豐得以足衣食而償其力吏亦¶
得以無所事於勤而偷祿本兹春仲麥苖滿野得雨而
<pb:KR4d0054_WYG_041-3b>
成則民得以繼其豐年之樂而吏亦得豫其幸神之食¶
於此土為能澤於斯民也故敢以告尚其賜之以稱人
望¶
　　　諸寺觀祈雨文¶
春氣已中農功方急而膏澤未洽土脉尚乾敢恭致於¶
精誠用仰祈於覺(道改覺/作真)蔭尚其降雨俾獲有年¶
　　　諸廟春祈文<md:KR4d0054_SBCK_041-3a>¶神之於人能康嵗時而阜庶物故人得以嵗時備物以
<pb:KR4d0054_WYG_041-4a>
事神今兹春仲敢遵常典神可不懋以無廢其康阜之¶
功則人敢不盡以無斁於事神之禮¶
　　　祭土祈雨文¶
農勤甚矣嵗既暮春麥待雨而成菽粟待雨而種而旱¶
暵為虐人用憂嗟今將為壇象龍以禱是用先事告爾¶
土神尚其降休無咈人望¶
　　　祭五方龍祈雨文¶
龍之變化無方而其有功於人者則在於能興雲雨嗚
<pb:KR4d0054_WYG_041-4b>
呼今旱甚矣是用稽古為爾某龍之象位于某方薰祓¶
以禱爾尚圖厥職其亟以時肆為膏澤以大施于此土<md:KR4d0054_SBCK_041-3b>¶無愆厥應俾有後羞惟爾有神亦尚永有依歸¶
　　　太清明道宫祈雨文¶
旱踰時矣麥既萎死而菽粟未種皇帝憂勞遣吏分禱¶
尚其致雨無俾嵗害允兹東睠實在靈徳¶
　　　諸廟謝雨文¶
維嵗大旱䝉賜甘雨窪邪之麥冀可以蘇菽粟之田有
<pb:KR4d0054_WYG_041-5a>
望自此實神之徳敢忘昭報尚其終惠俾獲有秋¶
　　　諸寺觀謝雨文¶
氣之不若旱實為菑䝉在正陽畀之甘澤維靈休之所¶
自豈昭報之敢忘俾獲有秋尚賴終惠¶
　　　太清明道宫謝雨文<md:KR4d0054_SBCK_041-4a>¶旱久未解詒上之憂得雨應祈曽不旋日焦萎可起種¶
藝可施實惟靈休副此東睠尚其終賜俾獲有秋¶
　　　亳州明堂後祭廟文
<pb:KR4d0054_WYG_041-5b>
維季秋辛巳天子宗祀英宗皇帝於明堂以配上帝既¶
成禮乃詔天下徧祭于羣神故州得以衆羞醪酒祗薦¶
祠下神其誕降嘉福無有不暨以稱天子所以事神愛¶
民之意¶
　　哀詞¶
　　　蘇明允哀詞¶
明允姓蘇氏諱洵眉州眉山人也始舉進士又舉茂才¶
異等皆不中歸焚其所為文閉户讀書居五六年所有<md:KR4d0054_SBCK_041-4b>¶
<pb:KR4d0054_WYG_041-6a>
既富矣乃始復為文葢少或百字多或千言其指事析¶
理引物託喻侈能盡之約遠能見之近大能使之微小¶
能使之著煩能不亂肆能不流其雄壯俊偉若决江河¶
而下也其輝光明白若引星辰而上也其畧如是以余¶
之所言於余之所不言可推而知也明允每於其窮逹¶
得䘮憂歎哀樂念有所屬必發之於此於古今治亂興¶
壞是非可否之際意有所擇亦必發之於此於應接酬¶
酢萬事之變者雖錯岀於外而用心於内者未嘗不在
<pb:KR4d0054_WYG_041-6b>
此也嘉祐初始與其二子軾轍復去蜀遊京師今叅知¶
政事歐陽公修為翰林學士得其文而異之以獻於上¶
既而歐陽公為禮部又得其二子之文擢之髙等於是<md:KR4d0054_SBCK_041-5a>¶三人之文章咸傳於世得而讀之者皆為之驚或歎不¶
可及或慕而效之自京師至於海隅障徼學士大夫莫¶
不人知其名家有其書既而明允召試舍人院不至特¶
用為秘書省校書郎頃之以為覇州文安縣主簿編纂¶
太常禮書而軾轍又以賢良方正策入等於是三人者
<pb:KR4d0054_WYG_041-7a>
表見於當時而其名益重於天下治平三年春明允上¶
其禮書未報四月戊申以疾卒享年五十有八自天子¶
輔臣至閭巷之士皆聞而哀之明允所為文集有二十¶
卷行於世所集太常因革禮有一百巻更定諡法二巻¶
藏於有司又為易傳未成讀其書者則其人之所存可¶
知也明允為人聰明辨智遇人氣和而色溫而好為策<md:KR4d0054_SBCK_041-5b>¶謀務一岀已見不肯躡故迹頗喜言兵慨然有志於功¶
名者也二子軾為殿中丞直史館轍為大名府推官其
<pb:KR4d0054_WYG_041-7b>
年以明允之䘮歸葬於蜀地既請歐陽公為其銘又請¶
予為辭以哀之曰銘將納之於壙中而辭將刻之於冢¶
上也余辭不得已乃為其文曰¶
嗟明允兮邦之良氣甚夷兮志則彊閱今古兮辨興亡¶
驚一世兮擅文章御六馬兮馳無疆决大河兮嚙扶桑¶
粲星斗兮射精光衆伏玩兮雕肺腸自京師兮洎幽荒¶
矧二子兮與翺翔唱律吕兮和宫商羽峩峩兮勢方颺¶
孰云命兮變不常奄忽逝兮汴之陽維自著兮暐煌煌
<pb:KR4d0054_WYG_041-8a>
在後人兮慶彌長嗟明允兮庸何傷<md:KR4d0054_SBCK_041-6a>¶　　　吳太初哀詞¶
吳太初象先今為單州單父人父祐之從事廣州勤事¶
死州瘴沴地象先以䘮至州下亦死年三十一嵗三試¶
於禮部不中余與之善後七年其弟景初來視余於臨¶
川慶歴六年也余思象先如初失之為之追考其為人¶
為辭以哀之曰¶
越山如鱗兮逹海而窮勢阻以偏兮毒潛其中子之自
<pb:KR4d0054_WYG_041-8b>
重兮卒與子逢我知子初兮其父之從為其子孤兮吾¶
未之信孰神之苛兮又速子終嗟嗟乎然兮維戚吾衷¶
維子之生兮順祥于宫父母之歡兮兄弟以雍岀與人¶
遊有守有容其材甚良兮剖劂又工一日而棄兮卒偶<md:KR4d0054_SBCK_041-6b>¶蒿蓬云誰不死兮萬古一空吾辭傳子兮無有春冬子¶
夭且屈兮猶夀而隆¶
　　　王君俞哀詞¶
京師多尊官要人能引重後輩公卿家子有賔客親黨
<pb:KR4d0054_WYG_041-9a>
之助略識文書章句輙岀與寒士較重輕繇此名稱多¶
歸之而主陞絀者因得與大位君俞在京兆門外不交¶
人事讀書慕知聖人微言大法之歸趣孜孜忘晝夜寒¶
暑之變其為辭章可道耻岀較重輕漠然自如繇此名¶
與位未充也慶歴元年予入太學始相識館余於家居¶
數月相與講學㑹余歸遂别常愛君俞氣貌端然雖燕¶
休未嘗慢在衆中恂恂或不知其朝士也至相與言天<md:KR4d0054_SBCK_041-7a>¶下士白黒無所隠其方且勇亦少及也太夫人素嚴君
<pb:KR4d0054_WYG_041-9b>
俞怡怡奉子職退事寡嫂無間言畜妻子不驕為家不¶
問田宅平居無䙝私流侈之好以某年某月疾遂不起¶
始丞相冀文穆公無主祀拔君俞以託其後君俞亦盡¶
誠奉之兹可以不墜矣今太夫人年髙而天奪君俞之¶
命是於君俞之心不為大恨歟夫為人如前之云而不¶
享於貴且夀曽未少施其所學又負其所承之心是於¶
衆人之情不能冺哀也况重以相知其悲塞可勝乎作¶
辭以泄其哀且系曰君俞姓王氏諱寅亮官至殿中丞
<pb:KR4d0054_WYG_041-10a>
年二十六云¶
維相其初兮擇嗣于宗君褆而秀兮乃立于宫廟門有<md:KR4d0054_SBCK_041-7b>¶㦸兮祭祀以時相不失託兮君無墜恭庭闈樂康兮妻¶
子不驕又事寡嫂兮端其服容衆人剪剪兮趨慕要津¶
我躬處方兮不夸以從詩書百家兮其博而淆我講其¶
疑兮往趨于中雖裕於心兮不耀其華惟友則信兮其¶
位未充方期顯行兮羽儀于世孰尸變化兮亟畀之㓙¶
沕穆無端兮莫敢貴辭維舊友知兮哀攪余胷老母無
<pb:KR4d0054_WYG_041-10b>
撫兮少婦失依頼有息子兮可望其隆嗚呼哀哉兮予¶
悲曷勝託辭于牘兮恨與天終¶
　
　
　
　
　
　元豐類藁巻四十一
