# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:59
#+PROPERTY: JUAN 39

¶
<md:KR4d0054_SBCK_039-1a>¶
<pb:KR4d0054_WYG_039-1a>
欽定四庫全書
　元豐類藁巻

三十九¶
　　　　　　　　　　　　　宋　曾鞏　撰
　　祭文¶
　　　先君焚告文¶
鞏蒙昏不肖不能稱先君敎誨養育之意賴遺徳所及¶
嗣有官祿以世其家今天子始見郊廟加恩朝臣以及¶
其先而先君先夫人咸有官封追榮之賜鞏繫官京師
<pb:KR4d0054_WYG_039-1b>
謹遣弟布肇奉告第至墓次以告¶
　　　皇妣仙源縣太君周氏焚黄文¶
鞏薄陋獲守緒業常懼失墜賴先君先夫人餘澤有列¶
位于朝今天子始郊加恩羣臣皆得追榮其先故先君¶
先夫人咸被命書贈官封邑鞏伏念厥繇不任感慕𨽻<md:KR4d0054_SBCK_039-1b>¶職京師遣弟布肇奉告第黄詣墓次以告謹焚¶
　　　皇妣昌福縣太君吳氏焚告文¶
維先君先夫人積徳累善鞏獲蒙餘澤備位于朝今天
<pb:KR4d0054_WYG_039-2a>
子始郊加恩羣臣皆許追榮其先故先君先夫人咸被¶
賛書命官封邑而鞏方羈於職事不得躬至墓下謹遣¶
弟布肇奉告第以告¶
　　　戊午十月展墓文二首¶
鞏去春在江西蒙恩予告得省視松楸今自福州被召¶
還朝又得便道展拜墓下敢陳薄薦用申感慕仰惟降¶
鑒俾蒙福於無疆¶
鞏自福州被召還朝得便道展墓敢陳薄薦(以下同上/)<md:KR4d0054_SBCK_039-2a>¶
<pb:KR4d0054_WYG_039-2b>
　　　代太平州知州謁廟文¶
天子不以某不敏使有兹土凡境之内鬼神能福于人¶
敢不恭事今得日之吉始兹薦見惟神之賜使民宜其¶
家及其嵗事則某敢不繼自今具酒醴牲牷以報于神¶
神其鑒之¶
　　　太平州祈晴¶文
去嵗之水其為害大矣民之免於死亡而不為盗賊亦¶
幸而已矣水之既去民於完隄防修疆隴以從事於田
<pb:KR4d0054_WYG_039-3a>
其艱且勞亦甚矣使今嵗大穰恐未足以復其力今苖¶
始蒔而雨不止若將又病之民有轉死之憂吏之不能¶
事神治民以降兹沴不敢逃其責然沴之既降非吏之<md:KR4d0054_SBCK_039-2b>¶所能扞而止也惟神舊依吾民而食于此土扞患除菑¶
固神之職敢不以告使雨速止而嵗有成亦惟神於此¶
土永有依歸惟神其圖之¶
　　　泰山祈雨文¶
維泰山厯古至今有天下者廵狩封禪勒成告代莫不
<pb:KR4d0054_WYG_039-3b>
之焉或企足動容卒莫能至實卓瑋殊尤神明之地故¶
天下宗焉二典所記其光靈威烈焯示萬世夫豈他山¶
可得而視維齊與魯獲仰而事粒食縷衣莫匪陰施今¶
二邦不雨自四月巳訖于兹積水之澤塵起㝠㝠粟將¶
槁死蝗亦滋生雖政或不良足以致此而百姓何罪宜¶
見哀矜彼撮土之山勺水之川尚能與民為福錫之有<md:KR4d0054_SBCK_039-3a>¶年豈如泰山朝岀一雲暮澤天下其勢之易易於轉圜¶
而比近託麗顧不能憐殆莫之或告告或不䖍夫民之
<pb:KR4d0054_WYG_039-4a>
生葢亦艱矣無儲與藏重斂煩使嵗一不登多濵於死¶
奸强無知或起乘時聚為盗攘以取誅夷循理安業田¶
間之民亦與俱亡奚可不傷鞏受命天子守藩于東敢¶
齋以嚴告于靈宫惟神閔人之病助嵗之功霈然下雨¶
變沴為豐尚俾斯民以牛羊黍稷得承事于無窮¶
　　　泰山謝雨文¶
臣愚行為時之所背言為時之所輕寡儔少和眇眇煢¶
煢竒於人而如此敢望信於㝠㝠屬東轅而進謁託斯
<pb:KR4d0054_WYG_039-4b>
文而薦誠眷齊魯之舊邦依大鎮之崢嶸苦旱魃之方<md:KR4d0054_SBCK_039-3b>¶驕憂嵗事之不登民且瘠於溝壑或椎埋而死兵冀聰¶
明之響答霈膏雨之宵零言丁寧而上訴心&KR1941;恍而潜¶
驚顧不能以諧世將何動夫威靈乃不知夫神與道而¶
為徒雖窅黙而難明其虛心也物有來而必應其公聴¶
也無憎愛之常情彼大雖自大小雖謂小吾與善而已¶
矣常一視而持平故微衷得以上徹利澤為之旁行或¶
噫為風或震為霆隠然雷出靄然雲蒸洒甘霔以兼夕
<pb:KR4d0054_WYG_039-5a>
㓕害氣於無形葢西極于甸服東屬乎滄溟人盈其望¶
物遂其生黍芃芃而擢秀粟薿薿而敷榮使時沴遂熄¶
年功可成人食豐乎鍾鬴神祀衍乎粢盛民相安於田¶
里吏無用於威刑信大恩之莫報而至徳之難名愚所<md:KR4d0054_SBCK_039-4a>¶以意激而感深者方渉世之零丁荷降鑒之不昧知忠¶
信之可憑敢因辭以進謝愧抽思之非精¶
　　　齊州到任謁舜廟文(嶽廟云維神以豐功盛徳/作鎮此方宜有以稱民望)¶
維帝側微之初躬耕此土厯數千載盛徳彌新傳于無
<pb:KR4d0054_WYG_039-5b>
窮享有廟食鞏受命岀守敢陳薄薦維帝常垂陰施惠¶
此困窮庶使遺民永有依賴¶
　　　齊州謁夫子廟文¶
惟夫子言行之所以(一作/及)葢不可得而學者師仰各以¶
其(一無/其字)材之所及而已鞏潛心久矣兹者受命撫封進¶
謁廟下敢陳薄薦式遵典禮¶
　　　齊州謁諸廟文<md:KR4d0054_SBCK_039-4b>¶維神以功徳之羙列于祀典受命守土敢陳薄薦惟神
<pb:KR4d0054_WYG_039-6a>
常垂陰施以惠此邦¶
　　　泰山祈雨文¶
惟神含徳體仁鎮兹東夏興雲致雨澤施八紘今此齊¶
邦近在山趾方夏久旱麥苖將萎吏思其繇奔走羣望¶
而人微言賤不能上動頻陰復散忽巳兼旬念此疲民¶
弊於征斂方嵗之富食常不足一遇災害必捐溝壑惟¶
神威烈覆被羣生顧此比州宜先蒙賜豈伊靈眷獨忍¶
遺之是用飭遣士民布誠祠下情窮詞急冀獲哀矜使
<pb:KR4d0054_WYG_039-6b>
一雨霈然則倒懸可解尚其降鑒無作神羞¶
　　　嶽廟祈雨文<md:KR4d0054_SBCK_039-5a>¶去嵗之旱有請于神蒙畀嘉澤田則大稔今春河役發¶
民二萬更迭齎送衆又倍之葢此齊人岀者㡬半迨其¶
反室維夏之初勞費既深又違穡事夫民數嵗乃遇一¶
稔敝之如此其㡬尚完今二麥方包而亢陽為虐吏任¶
其咎所不敢逃惟民何辜賴神終惠能致雲雨則實在¶
神尚其念之故敢以告
<pb:KR4d0054_WYG_039-7a>
　　　襄州謁文宣王廟文¶
鞏獲承餘敎列職書林來守此邦敢遵常禮躬謁祠下¶
尚其臨之¶
　　　襄州謁諸廟文¶
惟靈功徳在人廟食兹土鞏到官之始敢脩禮謁尚期<md:KR4d0054_SBCK_039-5b>¶降惠以佑吾民¶
　　　襄州諸廟祈雨文¶
今麥苖方岀而時澤尚愆冬令交行而寒氣未應嗟吏
<pb:KR4d0054_WYG_039-7b>
治之不善以奸陰陽惟神理之無方能興雲雨是用兢¶
慚以任咎蠲祓以乞靈尚期降休以答人望¶
　　　大悲祈雨文¶
維嵗孟冬盛陽猶亢旱暵滋久陰寒未興吏非循良敢¶
不任咎佛有慈惠則宜降祥是敢躬&KR0377;懇誠䖍祈覺蔭¶
俾風雲之奮作致雨雪之漸涵田畆順成里閭安輯仰¶
期真理俯徇輿情¶
　　　襄州嶽廟祈雨文<md:KR4d0054_SBCK_039-6a>¶
<pb:KR4d0054_WYG_039-8a>
自秋不雨方冬尚溫麥田苦於旱乾民室憂於病癘永¶
惟責任内集兢慚惟神作鎮岱宗著靈南夏敢&KR0377;由衷¶
之懇冀囬降鑒之仁遂俾膏澤以時祁寒式序甽畮克¶
諧於豐富里閭皆保於靖康尚其垂訓副此羣望¶
　　　又諸廟祈雨文¶
去嵗之冬時雪不厚今兹春晚膏澤尚微農於稻田待¶
水而種苦兹旱涸人用焦然吏不能有惠於民而惟嵗¶
之善則刑清事簡尚有望焉是用&KR0377;懇有禱于神惟神
<pb:KR4d0054_WYG_039-8b>
依人尚其降鑒使霈然下雨以大濟于此邦則人於事¶
神亦曷不盡¶
　　　薤山祈雨文<md:KR4d0054_SBCK_039-6b>¶自去秋之始至于今春之暮雨不霶霈今麥苗將病稻¶
種未布農事急矣而禱請未効惟神靈應在人是用奔¶
告尚其降鑒大施澤于此邦使民獲善嵗而不罹于艱¶
阨則人於報神之賜亦曷敢不䖍¶
　　　邪溪祈雨文
<pb:KR4d0054_WYG_039-9a>
自去秋至今雨常不足今麥苖將槁稻種未布而春既¶
盡矣若又不雨至於十日則麥必盡死稻不可種民將¶
安所寄命乎吏知其急而不知其所以為神知其急而¶
力能為雨者也其亦何惜數尺之澤救民於無所寄命¶
之急乎故敢以請神其鑒之¶
　　　諸寺觀謝雨文<md:KR4d0054_SBCK_039-7a>¶向者以大田之稼雖多而西郊之雲方密輙伸䖍禱葢¶
以為民甫及夏初霈然蒙潤兹展至誠之謝式遵舊典
<pb:KR4d0054_WYG_039-9b>
之傳欽惟神明鑒此精意¶
　　　邪溪謝雨文¶
吏能奉法令治獄訟督賦斂而巳導和氣致豐年則力¶
不能徳不及也故一有水旱則犇禱於鬼神幸蒙降答¶
則自恕以竊食此鞏之所不敢不自訟也今兹請雨不¶
能異此獲神之賜敢不䖍報惟神之靈徳既足以驚動¶
澤施于此民尚終畀之有年則神之依人亦有永賴¶
　　　薤山謝雨文
<pb:KR4d0054_WYG_039-10a>
廼故秋至今雨不霑足麥苖將槁稻不可種民將無以<md:KR4d0054_SBCK_039-7b>¶為命更不知其所為維神能岀雲致雨記於古經信於¶
百姓之耳目是用犇告果蒙降答廼戊辰雲起西北至¶
夕大雨逹於甲戌四境告足麥則滋榮稻可播種民得¶
以託命吏得以竊食維神之威靈大顯于此土澤施大¶
及於斯民敢不嚴報尚其終惠俾嵗大穰則人於事神¶
永永其不敢怠¶
　　　諸廟謝雨文
<pb:KR4d0054_WYG_039-10b>
吏治不能順陰陽時風雨而以嵗之旱犇告于神賴神¶
之靈時賜甘雨敢不嚴報尚其鑒之¶
　
　
　
　
　
　元豐類藁巻三十九
