# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:58
#+PROPERTY: JUAN 6

¶
<md:KR4d0054_SBCK_006-1a>¶
<pb:KR4d0054_WYG_006-1a>
欽定四庫全書
　元豐類藁巻六¶
　　　　　　　　　　　　　宋　曾鞏　撰
　　雜

詩¶
　　　郊祀慶成(并進/狀)¶
右臣伏以皇帝陛下嗣位之初郊見上帝聖意重慎齋¶
潔謹嚴始就帷宮則獨先羣臣宵興待事及至壇塲則¶
陟降陛級徹去裀藉至於薦獻之際則又端立以須不
<pb:KR4d0054_WYG_006-1b>
肯即安退就便次所以至誠兢兢如此故得天地祖宗¶
眷顧臨享華夷蠻貊觀聽欣喜惟初積隂久而未解及¶
輅車既駕則天宇湛然日光明潤可謂能得使之主祭¶
而百神享之福合於天且不違之聖宜有歌頌被於聲¶
律臣與在館閣以文字為職不敢以菲薄自止謹作五<md:KR4d0054_SBCK_006-1b>¶言郊祀慶成詩一首凡一百二十字干冐宸嚴臣無任¶
惶恐激切屏營之至謹隨狀上進以聞¶
　　　詩
<pb:KR4d0054_WYG_006-2a>
即阼謳歌後欽柴禮數新盛容超曠代樂貢盡殊隣宿¶
戒臨行殿宵興絶衆臣立須空便次步進却柔裀外物¶
雖多品天心在一純高靈終享徳羣望亦依仁暗藹如¶
無間遲延若可親欲知精意答預覩太和臻積曀沈遥¶
甸浮陽上綺&KR0146;霱雲生斐亹愛景駐逡廵厚慶歸清廟¶
餘釐及兆人還宮動前蹕喜氣入韶鈞¶
　　　仁宗皇帝挽詞三首¶
納諌終無忤知人久更明恩波通四海夀域載羣生異<md:KR4d0054_SBCK_006-2a>¶
<pb:KR4d0054_WYG_006-2b>
俗衣裳㑹諸儒雅頌聲威靈空想象盛徳詎能名¶
日轉歸人外天移入畫中冕旒餘澤在警蹕舊儀空卜¶
宅三州繞方䘮萬里通初寒石門路松檜䬃悲風¶
滄海難回日青雲如送春服䘮三月徧遏樂四夷均感¶
格英靈在襃揚大號新依然社稷計王業付真人¶
　　　英宗皇帝挽詞二首¶
已應南陽氣猶遲代邸來範鎔歸獨化綱理付羣材禹¶
㑹方無外虞廵遂不回空驚栢城仗簫鼔送餘哀
<pb:KR4d0054_WYG_006-3a>
繼文猶旦暮歸啟已謳吟畫手傳英氣書筠見徳音鑄¶
銅餘故鼎喙草付春禽試望橋山路蕭蕭翠栢深¶
　　　慈聖光獻皇太后挽詞二首(并進/狀)<md:KR4d0054_SBCK_006-2b>¶右臣伏以大行皇太后在位四十有七年身處宮闈聦¶
明慈恕恭儉之徳見於天下洽於衆論在仁宗時有輔¶
佐相成之道在先帝及陛下之日非特始終孝愛兩義¶
俱隆實有援立鎮撫之大功在先帝之世從權當國既¶
而還政以時明識獨見出處應理自二帝三代秦漢以
<pb:KR4d0054_WYG_006-3b>
來母后功徳未有巍巍如此奄盡大期羣情痛怛陛下¶
執䘮哀慕外雖易月内盡至性報復大㤙誠禮備極葢¶
從古所未聞今山陵有日臣愚淺薄無以自効謹撰成¶
大行皇太后挽詞二首繕寫上進臣無任悲哀感咽之¶
至謹具狀奏聞謹狀¶
　　　詩<md:KR4d0054_SBCK_006-3a>¶祖烈鷹揚終食冀家聲泉湧舊興譙人倫風化歸三世¶
王室功勞屬兩朝長信深嚴餘羽衛閟宮崇大列宗祧
<pb:KR4d0054_WYG_006-4a>
衣冠籍籍談遺事不盡鴻名對永昭¶
山河徳履孚潜顯江漢仁風被邇遐已輔乾坤成化育¶
終符日月繼光華和熹未寤還威柄明徳猶疎抑外家¶
欲次徽音難髣髴空餘流恨入哀笳¶
　　　送英州蘓秘丞¶
遠民歌舞戴昇平碧閣朱樓照眼明鄉饌雨餘収白蕈¶
客罇秋後對紅英瀧鳴真水遥通海路入南山不隔城¶
材術如君有餘暇出遊應數擁雙旌
<pb:KR4d0054_WYG_006-4b>
　　　送陳郎中還京兼過九江新宅<md:KR4d0054_SBCK_006-3b>¶艤舟金碧照溪沙帆上風吹五兩斜罷郡紫泥催向闕¶
過江紅斾引還家因將舊社人攜酒應喜新林樹見花¶
莫作山齋久留意中臺虛位有清華¶
　　　遣興¶
青燈鬬鼠窺寒硯落月啼烏送逺笳江漢置身貧作客¶
溪山合眼夢還家百憂忽忽丹心破萬事悠悠兩鬢華¶
誰與健㠶先度鳥更無留滯向天涯
<pb:KR4d0054_WYG_006-5a>
　　　楚澤¶
楚澤荒凉白露根盈虛無處問乾坤蟲蟲旱氣連年有¶
寂寂遺人㡬戸存盗賊恐多從此始經綸空建與誰論¶
諸公日議雲臺上忍使憂民獨至尊<md:KR4d0054_SBCK_006-4a>¶　　　西亭¶
團扇頻揮到此亭他鄉愁坐思冥冥空羞避俗無高節¶
轉覺逢人惡獨醒嵗月淹留隨日老乾坤狼狽㡬時寧¶
欲知世事今何似萬里波濤一㸃萍
<pb:KR4d0054_WYG_006-5b>
　　　盆池¶
環環清泚旱猶深柄柄芙蓉近可尋蒼壁巧蔵雲影入¶
翠奩微帶蘚痕侵能供水石三秋興不負江湖萬里心¶
照影獨憐身老去日添華髪已盈簮¶
　　　羈遊¶
麄飯寒虀且自如欲將吾道付樵漁羈遊事事情懐惡¶
貧病年年故舊疎自古幸容元亮醉凡今誰喜子雲書<md:KR4d0054_SBCK_006-4b>¶何由得洗塵埃盡恣買滄洲結草廬
<pb:KR4d0054_WYG_006-6a>
　　　南軒竹¶
密竹姢姢數十莖旱天瀟洒有高情風吹已送煩心醒¶
雨洗還供遠眼清新筍巧穿苔石去碎隂微破粉墻生¶
應須萬物氷霜後來看琅玕色轉明¶
　　　浮雲樓和趙嘏¶
萬里聊供遠眼開簷前不盡水聲哀朝雲尚拂陽臺去¶
羽獵曽圍夢澤來解帶欲留長日坐傾壺難飲故人杯¶
邅窮萬里飄萍内到此登臨更㡬回
<pb:KR4d0054_WYG_006-6b>
　　　照影亭¶
河流縈檻色輝輝無數幽禽入鏡飛已映渚花紅四出<md:KR4d0054_SBCK_006-5a>¶更涵沙柳翠相圍不欺毫髮公雖有太盡妍媸道恐非¶
自笑病容隨歩見未衰華髪滿淄衣¶
　　　晚望¶
蠻荆人事㡬推移舊國興亡欲問誰鄭袖風流今已盡¶
屈原辭賦世空悲深山大澤成千古暮雨朝雲又一時¶
落日西樓憑檻久閒愁唯有此心知
<pb:KR4d0054_WYG_006-7a>
　　　書閣¶
自憐野性生來拙誰許交情晚最親世路因仍憂檻穽¶
他鄉衰暮傍風塵惟將菽藿還求志未有秋毫可為人¶
一畝蕭然須暫得欲偷閒日長精神¶
　　　贈彈琴者<md:KR4d0054_SBCK_006-5b>¶至音淡薄誰曾賞古意飄零自可憐不似秦筝能合意¶
滿堂傾耳十三弦¶
　　　寄孫正之
<pb:KR4d0054_WYG_006-7b>
貌癯心苦氣飄飄長餓空林不可招能舉丘山惟筆力¶
可磨雲日是風標詩篇綴緝應千首學術窺尋豈一朝¶
耳冷高談經嵗遠江南春動雪還消¶
　　　秋日感事示介甫¶
秋日氣已盛隂蟲朝暮聲煙雲斷溪樹風雨入山城沙¶
磧有遺冦旌旗多遠行生民苦未息吾黨恥論兵¶
　　　簡翁都官¶
倦遊公府曳長裾笑上扁舟指舊廬自有文章真杞梓<md:KR4d0054_SBCK_006-6a>¶
<pb:KR4d0054_WYG_006-8a>
不須彫琢是璠璵浮蛆滿甕嘗春酒垂露臨牕理素書¶
况得君賓同壯節一鄉清問更誰如¶
　　　陳祁秀才園亭¶
眼無塵土境殊清一繞芳蹊病體輕煙樹疑從古畫見¶
水軒真在碧天行君能極巧安山勢我欲忘歸聽竹聲¶
只恐主人難住此弟兄佳行滿鄉評¶
　　　上杜相公¶
水為舟楫旱為霖社稷生民注意深豈謂便辭黄閣議
<pb:KR4d0054_WYG_006-8b>
飜然求就紫芝吟始終好古儒林士進退憂時國老心¶
只為功名隨日遠不令空被管絃音¶
　　　胡太傅挽詞二首<md:KR4d0054_SBCK_006-6b>¶讜言留簡册恭徳載閨門福履三朝盛官儀一品尊九¶
原無復起萬事付誰論不必諸儒記清名久自存¶
遠畧參基命雄文入典章輤車俄就路瑞節始還鄉象¶
物陳虛寢哀歌寄奠觴惟應九原上松檜日蒼蒼¶
　　　詶材叔江西道中作
<pb:KR4d0054_WYG_006-9a>
枉渚荒源百里間草根輕燒舊痕乾入陂野水冬來淺¶
對樹諸峯雪後寒塢笛最宜風外聽嶺梅初得醉中看¶
行尋故友心無事不覺西遊道路難¶
　　　送雙漸之漢陽¶
楚國封疆最上流夾江分命兩諸侯何年南狩牙檣出¶
六月西來雪浪浮夏口樓臺供夕望秦川風物待春遊<md:KR4d0054_SBCK_006-7a>¶可能頻度漁陽曲不負當年鸚鵡洲¶
　　　孔明
<pb:KR4d0054_WYG_006-9b>
稱吳稱魏已紛紛渭水西邊獨漢臣平日將軍不三顧¶
尋常田里帶經人¶
　　　閒行¶
草軟沙勻野路晴竹枝烏帽稱閒行鳥啼緑樹穿花影¶
風出青山送水聲轉覺所憂非已事儘從多難見人情¶
閒中我樂人應笑忙處人争我不争¶
　　　贈安禪懃上人¶
詎知蕭洒吾廬舊却有高明此寺隣水竹迸生剛節老
<pb:KR4d0054_WYG_006-10a>
秋山過抱翠嵐新惟憐季子歸來困自笑原思久更貧<md:KR4d0054_SBCK_006-7b>¶深識幽人風義厚掃軒開榻最相親¶
　　　贈護仁監院¶
人貧舉世今為甚僧事新年始更多食糲衣穿雖擾擾¶
構虛基險自峩峩誅茅改築君初有繫馬長吟我暫過¶
但覺滿山金碧澗不知誰到為烟蘿¶
　　　送覺祖明上人¶
冠石新墻日月回豐堂環殿起崔嵬鐘隨秋勢金聲壯
<pb:KR4d0054_WYG_006-10b>
佛隠寒雲玉坐開流水遠奔雙澗去平林高擁四山來¶
麒麟細草東南路一望松門意自哀¶
　　　謁李白墓¶
世間遺草三千首林下荒墳二百年信矣輝光争日月<md:KR4d0054_SBCK_006-8a>¶依然精爽動山川曽無近屬持門戸空有鄉人拂几筵¶
顧我自慚才力薄欲將何物弔前賢¶
　　　送撫州錢郎中¶
名郎原是足風流得郡東南地更幽翠幕管絃三市晩
<pb:KR4d0054_WYG_006-11a>
畫堂煙雨五峯秋黄柑巧綴星垂檻香稻匀翻雪滿甌¶
應與謝公資健筆邦人才薄詎能詶¶
　　　送玉汝使兩浙¶
使傳東馳下九天此邦曾屈試鳴絃仁聲又向新年入¶
惠澤猶為故老傳翠巘煙雲生席上滄溟風雨到罇前¶
經營智畧多餘暇賞讌誰酬白雪篇¶
　　　丁元珍挽詞二首<md:KR4d0054_SBCK_006-8b>¶翰墨金聲遠神情玉氣温節廉貧愈見風義老彌惇舊
<pb:KR4d0054_WYG_006-11b>
學資詳正新儀屬討論誰憐一麾出終不反修門¶
從軍王粲筆記禮后蒼篇謾有殘書在能令好事傳鵩¶
來悲四月鶴去遂千年試想長橋路昏昏隴隧煙¶
　　　簡景山侍御¶
長年心事最相親一笑相踈忽數旬柏府地嚴方許國¶
芸臺官冷但容身饑腸漫竊公厨膳病髮難堪客舍塵¶
還有鹿門棲宿興想君他日肯為隣¶
　　　送李莘太傅
<pb:KR4d0054_WYG_006-12a>
郪道鳴絃去容臺抱蕝初塵沙開祖帳氷雪映征車久¶
待連城價誰騰一鶚書君王覽豪俊應復召嚴徐<md:KR4d0054_SBCK_006-9a>¶　　　逰天章寺¶
籃輿朝出踏輕塵拂靣𣯶𣯶栁色新曲水豈能留往事¶
南湖空解照行人最宜靈運登山屐不負淵明漉酒巾¶
老去飄零心未折暫須同醉海邉春¶
　　　送闗彦遠¶
莫辭為我百分飲從此送君千里行物情簮履尚須念
<pb:KR4d0054_WYG_006-12b>
人道交親那可輕渚梅江栁弄佳色林鳥野蜂吟好聲¶
對之但醉餘可置明日此杯誰共傾¶
　　　送闗彦遠赴江西¶
食蘗飲氷廉士操敝衣穿履古人風溪堂興足登臨後¶
塵世今歸嘯傲中一榻高懸賓閣峻二龍俱化縣池空<md:KR4d0054_SBCK_006-9b>¶因過勝境須行樂驛召方當急詔東¶
　　　西園席上¶
省閣名郎國羽儀瀛洲仙客衆蓍龜山蹊向日花開早
<pb:KR4d0054_WYG_006-13a>
海嶠經寒酒熟遲下榻笑談紅斾偃引觴醒醉玉釵隨¶
唯慙别乗踈頑甚滿足塵埃更有詩¶
　　　送孫頴賢(在秦/州)¶
穣穣秦州鐵馬羣青衫吾子仕猶屯高談消長才驚世¶
藐視公侯行出人古氣欲遵奔日月畏途曽觸滯荆榛¶
明夷夬决應斟酌自向窮通有屈伸¶
　　　送鄭州邵資政¶
江夏無雙譽菑川第一才笑談成黼藻咳唾落瓊瑰紫<md:KR4d0054_SBCK_006-10a>¶
<pb:KR4d0054_WYG_006-13b>
氣鋒鋩露青冥羽翼開雋遊追幙府高步集蓬萊探討¶
篇章洽研磨術業該九霄新漢邸萬目注梁臺選擇真¶
儒用招廷急詔催衣冠驚角綺賓友重鄒枚每右横經¶
席寧虛置醴杯八荒披日月萬里散雲雷始去東山榜¶
俄參北斗魁廟堂竒計得𦍑虜鷙心摧帝念人求舊朝¶
須汝作梅避榮言屢切請外志難回際海歸訏畧連吳¶
入剸裁夕冰承命出晝錦過鄉來許國風猷壯容民宇¶
量恢節旄恩換鎮京室地稱陪賜覲親中扆通班接上
<pb:KR4d0054_WYG_006-14a>
台壺漿空度洧公位在三槐¶
　　　看花¶
春來日日探花開紫陌看花始此回欲賦姸華無健筆<md:KR4d0054_SBCK_006-10b>¶擬酬芳景怕深杯但知抖擻紅塵去莫問鬅鬙白髮催¶
更老風情轉應少且邀佳客試徘徊¶
　　　㑹稽絶句三首¶
花開日日去看花遲日猶嫌影易斜莫問㑹稽山外事¶
但將歌管醉流霞
<pb:KR4d0054_WYG_006-14b>
花開日日挿花歸酒盞歌喉處處隨不是心閒無此樂¶
莫教門外俗人知¶
年年榖雨愁春晚况是江湖兩鬢華欲載一尊乗興去¶
不知何處有殘花¶
　　　送任達度支監嵩山崇福宮¶
漢陽門下士車騎幕中賔志節初皆壯風流久更新樞<md:KR4d0054_SBCK_006-11a>¶庭承遠派郎位襲清塵雅淡琴聲古温純玉性真詩書¶
來射䇿慈惠起臨人淮海褰帷久褎斜叱馭頻政平無
<pb:KR4d0054_WYG_006-15a>
横吏刑省絶寃民汴路揚旌出吳門擁節廵持權心似¶
水待物氣如春懋徳垂承詔遺榮遽乞身行高寜繫俗¶
道勝不憂貧北絶分琳館西歸近紫宸鴻飛開羽翼驥¶
逸露精神却理煙霞宅重尋水石鄰青嵩銷鶴怨碧落¶
見鷗馴故友欣聨璧諸儒慕墊巾學兼鴻寳異興與赤¶
松親激勸留方册驚傳動縉紳浮雲雖抗意反席正逢¶
辰祗恐尊廉退丁寜致軟輪¶
　　　送趙資政
<pb:KR4d0054_WYG_006-15b>
好問逢真主能言邁古風犯顔天意沃造膝衆情通彈<md:KR4d0054_SBCK_006-11b>¶治心忘勢澄清誼匪躬朝廷推指佞都邑避乗驄白簡¶
威方厲青規遇更隆析符霄漢上開幕斗牛中里聚追¶
胥息階庭訟缿空紀綱官特峻帷幄地彌崇吏治連城¶
肅倉儲絶塞充錦官清鎮俗玉壘静臨戎膏澤涵荒阻¶
春陽煦滯窮鈞衡求雋望龜筮協淵衷間出千齡合平¶
居一徳同股肱康事力舟楫濟川功遠大經綸畧精微¶
獻替忠夕氷分外閫晝錦過江東比戸仁聲入提封喜
<pb:KR4d0054_WYG_006-16a>
氣融信深銷衆偽明盛破羣䝉正洽謳歌美俄更節制¶
雄保民追吕尚分土繼逢公淄水移幢碧牛山駐斾紅¶
魚鹽方舸集綺繡萬箱叢少憩驅千騎行歸冠百工衮¶
衣天下詠豈獨是倥侗<md:KR4d0054_SBCK_006-12a>¶　　　過高士坊¶
一畝蕭然絶世喧抗懐那肯就籠樊功名晚更為餘事¶
葘異初嘗出至言郡閣已空徐孺榻里人猶識鄭公門¶
斯文未䘮如繇我後代當知李仲元
<pb:KR4d0054_WYG_006-16b>
　　　餘杭久旱趙悅道入境之夕四郊雨足二首¶
連章天上乞身閒笑入吳船擁節還一夜風雷驅旱魃¶
始知霖雨出人間¶
旌旗東下路塵開六月風雲席上回正恐一方人暍死¶
直將霖雨過江來¶
　　　錢塘上元夜祥符寺陪咨臣郎中文燕席¶
月明如晝露華濃錦帳名郎笑語同金地夜寒消美酒<md:KR4d0054_SBCK_006-12b>¶玉人春困倚東風紅雲燈火浮滄海碧水樓臺浸遠空
<pb:KR4d0054_WYG_006-17a>
白髮蹉跎歡意少強顔猶入少年叢¶
　　　送沈諌議¶
東南經濟得時英方底除書下漢廷將幕鼔旗驚白晝¶
諌垣冠劒動青冥指撝甌越歸談笑鎮壓江吳出醉醒¶
金鼎鹽梅須大用九霄應巳夢儀形¶
　　　詶王徽之汴中見贈¶
黄流渾渾來沙際佳氣悤悤近日邉河漢槎雖通遠客¶
蓬萊風未縱歸船山城劇飲銷紅燭水驛高吟劈彩牋
<pb:KR4d0054_WYG_006-17b>
老去相逢情自密不闗清賞合留連¶
　　　寄鄆州邵資政(䝉問敝邑山水之景見索新詩/重意之辱謹吟二百字上寄)<md:KR4d0054_SBCK_006-13a>¶鈆筆讎書客朱轓守土臣素餐方側席黄髪已侵巾喜¶
有山圍郭仍憐水滿津漬華閒耳目蕭洒長精神秀色¶
秋來重寒聲雨後新宿雲依戸牖流月過松筠北圃分¶
殊境西湖斷俗塵渚花紅四出沙鳥翠相親芡老含珠¶
實魚驚躍錦鱗飛梁凌窅眇虛榭壓奫淪嶺對横修竹¶
洲分抱白蘋静宜人事拙閒覺道腴真器小難周物官
<pb:KR4d0054_WYG_006-18a>
㣲幸庇身簿書偷暇日杖屨想幽人泝險飛遊艇探竒¶
𣻌釣緡形縻甘鶴怨心泰得鷗馴督府恩容久芳牋訊¶
問頻門庭嚴衛㦸尊俎從華紳却起煙霞興還思水石¶
鄰自嗤田父樂那可薦鴻鈞¶
　　　和邵資政<md:KR4d0054_SBCK_006-13b>¶拂衣久欲求三徑竊食聊須把一麾世路賤貧從所好¶
老年胷臆固無竒樊籠偶得滄洲趣蕪纇難醻白雪辭¶
督府繇來恩禮厚毎容商也與言詩
<pb:KR4d0054_WYG_006-18b>
　　　和孔教授¶
治煩方喜衆材同坐嘯南陽郡閣中几案有塵書檄簡¶
里閭無事稻粮豐衣冠濟濟歸儒學俎豆詵詵得古風¶
幸屈異能來助我敢將顔色在蜚鴻¶
　　　喜雪二首¶
欲休還舞任風吹斷續繁雲作陣隨已塞茅蹊人起晚¶
更迷沙渚鳥飛遲混同天地歸無跡潤色山川入有為¶
太守不辭留客醉豐年佳兆可前知<md:KR4d0054_SBCK_006-14a>¶
<pb:KR4d0054_WYG_006-19a>
雜雨零初急因風洒更狂英華傾月窟光氣㵼天潢宛¶
轉花飛密紆餘舞態長化財隨大小成器任圎方秀巳¶
滋山國清尤助水鄉色嚴齊上下明盛析毫芒潤屋情¶
誇誕埋輪興激昂収功歸澤物全徳在包荒預喜倉箱¶
富潜知海嶽康蕭晨迎賀客歌吹趣傳觴¶
　　　雪後同徐祕丞皇甫節推孔教授北園晚步¶
沙草正黄瀕海意江梅還白故園情循除遠水春前急¶
繞郭空山雪後明林影易斜寒日短角聲吹去暮雲平
<pb:KR4d0054_WYG_006-19b>
最慙佳客忘形契肯伴衰翁着屐行¶
　　　郡齋即事二首¶
畫㦸森門寵誤䝉從來田舍一衰翁囷倉穣穣逢康嵗<md:KR4d0054_SBCK_006-14b>¶閭里恂恂有古風瞷氏宿奸投海外伏生新學始山東¶
(時大奸周高投海島/而學校講說尚書)依然自昔興王地長在南陽佳氣¶
中¶
滿軒山色長浮黛繞舍泉聲不受塵四境帶牛無事日¶
兩衙封印自繇身白羊酒熟初看雪黄杏花開欲探春
<pb:KR4d0054_WYG_006-20a>
總是濟南為郡樂更將詩興屬何人¶
　　　憶越中梅¶
浣沙亭北小山梅蘭渚移來手自栽今日舊林氷雪地¶
冷香幽艶向誰開¶
　　　再賦喜雪¶
六花飛舞勢蹁躚㸃綴寒林態更妍山險龍蛇盤鳥道<md:KR4d0054_SBCK_006-15a>¶野平江海變畬田人狂奔月非闗夜馬健乗雲别有天¶
况值白羊新酒熟可能相就慶豐年
<pb:KR4d0054_WYG_006-20b>
　　　寄致仕歐陽少師¶
四海文章伯三朝社稷臣功名垂竹帛風義動簮紳此¶
道推先覺諸儒出後塵忘機心皎皎樂善意諄諄大畧¶
才超古昌言勇絶人抗懐輕紱冕瀝懇謝陶鈞耕稼歸¶
莘野畋漁返渭濱五年清興屬一日壯圖伸北闕恩知¶
舊東宮命數新鸞凰開羽翼驥騄放精神曠達林中趣¶
高閒物外身揮金延故老置驛候嘉賔主當西湖月勾¶
留潁水春露寒消鶴怨沙静見鷗馴酒熟誇浮蟻書成
<pb:KR4d0054_WYG_006-21a>
感獲麟激昂䟽受晚冲淡赤松親龍卧傾時望鴻冥聳<md:KR4d0054_SBCK_006-15b>¶士倫少休均逸豫獨往異沉淪筞畫咨詢急儀型屬想¶
頻應須恊龜筮更起為生民¶
　
　
　
　
　
<pb:KR4d0054_WYG_006-21b>
　
　
　
　
　
　
　
　元豐類藁巻六
