# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:59
#+PROPERTY: JUAN 31

¶
<md:KR4d0054_SBCK_031-1a>¶
<pb:KR4d0054_WYG_031-1a>
欽定四庫全書
　元豐類藁巻

三十一¶
　　　　　　　　　　　　宋　曾鞏　撰
　　劄子¶
　　　再議經費¶
臣嘗言皇祐治平歲入皆一億萬以上而歲費亦畧盡¶
之景德官一萬餘員皇祐治平皆三(一作/二)萬餘員景德¶
郊費六百萬皇祐治平皆一千萬以上是二者費皆倍
<pb:KR4d0054_WYG_031-1b>
於景德使皇祐治平入官之門多於景德者可考而知¶
皇祐治平郊費之端多於景德者可考而知然後議其¶
可罷者罷之可損者損之使歲入如皇祐治平而禄吏¶
奉郊之費同於景德則二者所省盖半矣則又以類推¶
而省之以歲入一億萬計之所省者十之一則歲有餘<md:KR4d0054_SBCK_031-1b>¶財一萬萬所省者十之三則歲有餘財三萬萬以三十¶
年之通計之當有餘財九億萬可以為十五年之蓄自¶
古國家之富未有及此也陛下謂臣所言以節用為理
<pb:KR4d0054_WYG_031-2a>
財之要世之言理財者未有及此也令(一作/今)付之中書¶
臣待罪三班按國初承舊以供奉官左右班殿直為三¶
班立都知行首領之又有殿前承㫖班院別立行首領¶
之端拱以後分東西供奉又置左右侍禁及承㫖借職¶
皆領于三班三班之稱亦不改初三班吏員止於三百¶
或不及之至天禧之間迺總四千二百有餘至于今迺¶
總一萬一千六百九十宗室又八百七十盖景德員數¶
巳十倍於初而以今考之殆三倍於景德畧以三年出<md:KR4d0054_SBCK_031-2a>¶
<pb:KR4d0054_WYG_031-2b>
入之籍較(一作/校)之熈寧八年入籍者四百八十有七九¶
年五百四十有四十年六百九十而死亡退免出籍者¶
歲或過二百人或不及之則是歲歲有増未見其止也¶
臣又畧考其入官之繇條於別記以聞議其可罷者罷¶
之可損者損之惟陛下之所擇臣之所知者三班也吏¶
部東西審官與天下他費尚必有近於此者惟陛下試¶
加考察以類求之盖有約於舊而浮於今者有約於今¶
而浮於舊者其浮者必求其所以浮之自而杜之其約
<pb:KR4d0054_WYG_031-3a>
者必本其所以約之由而從之如是而力行使天下歲¶
入億萬而所省者什三計三十年之通當有十五年之¶
蓄夫財用天下之本也使國家富盛如此則何求而不<md:KR4d0054_SBCK_031-2b>¶得何為而不成以陛下之聖質而加之勵精以變因循¶
苟簡之敝方大脩法度之政以幸天下詒萬世故臣敢¶
因官守以講求其損益之數而終前日之說以獻惟陛¶
下財擇¶
　　　請改官制前預選官習行逐司事務
<pb:KR4d0054_WYG_031-3b>
臣伏以陛下稽古正名脩定官制今百工庶務類别已¶
明其於講求經畫皆出聖慮彌綸之體固巳詳盡然推¶
行之始去故取新竊恐百執事之人素未諭於其心習¶
於其耳目一日之間或未盡知其任羣吏萬民聽治於¶
上者或未盡知所趨待夫問而後辨推而後通則必有¶
煩阻之患畱滯之虞若圖之於早定之於素則一日之<md:KR4d0054_SBCK_031-3a>¶間官號法制一新於上而彛倫庶政叙行於下内外遠¶
近雖易視改聽而持循安習無異於常此臣所以區區
<pb:KR4d0054_WYG_031-4a>
之愚庶有補於萬一也今百司庶務既巳類别若以所¶
分之職所總之務因今日之有司擇可属以事者使之¶
區處自立叙分名憲令版圖文移案牘訟訴期會總領¶
循行舉明鈎考有革有因有損有益有舉諸此而施諸¶
彼有捨諸彼而受諸此有當警於官有當布於衆者自¶
一事巳上本末次第使更制之前習勒巳定則命出之¶
日但在奉行而已蓋吏部於尚書為六官之首試即而¶
言之其所總者選事也流内銓三班東西審官之任皆
<pb:KR4d0054_WYG_031-4b>
當歸之誠因今日之有司擇可属以事者使之區處自<md:KR4d0054_SBCK_031-3b>¶令僕射尚書侍郎及員外郎以其位之升降為其任之¶
煩簡使省書審决某當属郎員外郎某當属尚書侍郎¶
某當属令僕射各以其所属預為科别如此則新命之¶
官不煩而知其任矣曹局吏員如三班諸房十有六諸¶
吏六十有四其所别之司所𨽻之人不必盡易惟當合¶
者合之當析者析之當損者損之當益者益之使諸曹¶
所主因其舊習如此則新補之吏不諭而知其守矣憲
<pb:KR4d0054_WYG_031-5a>
令版圖文移案牘訟訴期會總領循行舉明鈎考其因¶
革損益之不同與有舉諸此而施諸彼有捨諸彼而受¶
諸此有當警於官布於衆者皆前事之期莫不考定如¶
此則新出之政不戒而知其叙矣夫新命之官不煩而<md:KR4d0054_SBCK_031-4a>¶知其任新補之吏不諭而知其守新出之政不戒而知¶
其叙則推行之始去故取新所以待之者備矣其於選¶
事如此旁至於司封司勲考功當𨽻之者内服外服庶¶
工萬事當歸之者皆推此以通彼則吏部之任(一作/仕)不
<pb:KR4d0054_WYG_031-5b>
待政出之日問而後辨推而後通也推吏部之事以通¶
於百工庶職如此則體雖至大而操之有要事雖一變¶
而處之有素一日之間官號法制鼎新於上而彛倫庶¶
政叙行於下内外遠近雖改視易聽而持循安習無異¶
於常區區之愚庶有補於萬一者在此而臣愚淺薄不¶
知治體貪於傾盡而不知其言之妄採掇增損實待聖¶
斷惟陛下之所裁幸取進止<md:KR4d0054_SBCK_031-4b>¶　　　請改官制前預令諸司次比整齊架閣版籍等
<pb:KR4d0054_WYG_031-6a>
　　　事¶
臣伏以陛下發德音正官號法制度數皆易以新書太¶
平之原實在於此今論次巳定宣布有期四方顒顒跂¶
足而望臣切恐施行之際新舊代易之初庶工之間或¶
吏屬因循或簿書縁絶其於督察漏畧檢防㪚逸彌綸¶
之體不可不早有飭戒欲乞明諭有司架閣有未備者¶
備之版籍有未正者正之凡憲令圖牒簿書案牘皆當¶
次比整齊歛藏識别以至於宫寺什器凡物之属公上
<pb:KR4d0054_WYG_031-6b>
者亦皆當鈎考詳於簿録庶於新舊更易之間得無漏¶
畧㪚逸之敝非獨儆當今典領之懈且以絶異時追䆒<md:KR4d0054_SBCK_031-5a>¶之煩取進止¶
　　　請以近更官制如周官六典為書¶
臣竊以周制六卿各率其属皆有分職見於禮經至唐¶
自三省而下分命庶官亦各以其職事見於六典今陛¶
下講求化原更定官制盖作憲垂法繇古以來其於大¶
體有不可易者雖唐虞三代未嘗易也至於縁人情因
<pb:KR4d0054_WYG_031-7a>
世故斟酌損益有不可不易者故雖唐虞之際極盛之¶
時凡巡守四方則皆脩五禮而周人治象之法亦歲有¶
更革况於時異事殊而可以膠於一方之說泥於一偏¶
之跡哉故陛下更制改作其彌綸大意則遠體周官而¶
近因唐制此所謂於其大體有不可易者也至於從宜<md:KR4d0054_SBCK_031-5b>¶應變則解縱拘攣獨出聖謀不牽常算此謂斟酌損益¶
有不可不易者也夫能審其不可易者而因之斷其不¶
可不易者而更之惟當而巳然後可謂明制作之體惟
<pb:KR4d0054_WYG_031-7b>
陛下聖性之卓故能處之無疑此非羣臣之所能望也¶
今更定官制其所先者在於使羣臣庶位皆明知其職¶
分職分既明然後在事者得各因其名以効其實而考¶
察者欲覈其實則必推其名此作法之大要所謂不可¶
易者也今庶尹百工分位既定宜有新書如周官六典¶
明白之文使内外上下曉然究悉以熈庶績而康萬事¶
臣適典明命亦得各以百執事所分之職載於訓詞以¶
飭戒在列以稱陛下董正治官循名責實之意其書宜<md:KR4d0054_SBCK_031-6a>¶
<pb:KR4d0054_WYG_031-8a>
以時頒布以幸天下如體重事鉅其不可不易者文字¶
論次尚有未周則百司所守小大之務亦宜先有條具¶
委曲章明施於列位使人人皆知其任勸於赴功而臣¶
亦得討論演暢見於王者之訓以副聖君勵精求治為¶
世作則之心取進止¶
　　　史館申請三¶
臣脩定國史止依司馬遷以下編年體式至於書事¶隨
　便今略具條目進呈其餘文義曲折難預為之例¶者
<pb:KR4d0054_WYG_031-8b>
　須候著撰之際徐更隨宜候書成日為逐篇述傳¶繫
　於末巻以見論次之意盖若預為定例恐於文義¶須
　至拘牽就例或有所妨其書事隨便今略具條目<md:KR4d0054_SBCK_031-6b>¶如
　左¶
　　一羣臣拜罷見於百官表¶
　　一刑法食貨五行天文災祥之類各見於逐志¶
　　　(巳上更不於本/紀載述之類)¶
　　一名位雖崇而事迹無可紀者更不立傳或善惡
<pb:KR4d0054_WYG_031-9a>
　　　有可見者則附見之¶
　　一善惡可勸戒是非後世當考者書之其細故常¶
　　　行更不備書¶
右取進止¶
臣脩定五朝國史有合申請事具下項¶
　　一自宋興以來名臣良士或增有名位或素在丘<md:KR4d0054_SBCK_031-7a>¶　　　園其有嘉言善行厯官行事軍國勲勞或有貢¶
　　　獻封章或有著撰文字或本家有碑誌行狀紀
<pb:KR4d0054_WYG_031-9b>
　　　述之文或他人為作傳記之類今來所脩國史¶
　　　須合收採載述恐慮舊書訪尋之初有所未盡¶
　　　至今歲月巳遠耳目所及者少或至漏畧欲乞¶
　　　京畿委開封知府及畿縣知縣在外委逐路監¶
　　　司州縣長吏愽加求訪有子孫者延致詢問諭¶
　　　以朝廷之意欲使名臣良士言行功實傳之不¶
　　　朽為人子孫者亦宜知父祖善狀合要顯揚使¶
　　　得見於國史以稱為人後嗣之義各令以其所
<pb:KR4d0054_WYG_031-10a>
　　　有事迹或文字盡因郡府納於史局以備論次<md:KR4d0054_SBCK_031-7b>¶　　　或文字稍多其家無力繕寫即官為委官以官¶
　　　用傭寫字人書寫校正其曾任兩府兩制臺諫¶
　　　之家須逐家一一詢訪無令漏畧各限自指揮¶
　　　到日一月内取到文字發送史局其逐路監司¶
　　　州府逐縣長吏各具無漏畧文狀連申¶
　　一申中書向來編集累朝文字本局不見得從初¶
　　　名目及樞密院有編集機要文字并兩處有録
<pb:KR4d0054_WYG_031-10b>
　　　得累朝御扎手詔副本文字欲乞令檢送本局¶
　　　以備討論取進止¶
臣脩定五朝國史據舊書及更加採摭以備紀録外竊¶
慮五聖臨御之日德音行事外廷有所未聞及自來更<md:KR4d0054_SBCK_031-8a>¶有紀述發明文字藏在宮禁者欲乞特賜頒示以慿論¶
次所貴祖宗功德傳布方冊得以周盡¶
右取進止¶
　　　請訪問髙麗世次
<pb:KR4d0054_WYG_031-11a>
臣竊考舊史髙句驪自朱蒙得紇升骨城居焉號曰髙¶
句驪因以髙為氏厯漢至唐髙宗時其王髙藏失國内¶
徙聖厯中藏子德武得為安東都督其後稍自為國元¶
和之末嘗献樂工自此不復見於中國五代同光天成¶
之際髙驪王髙氏復來貢而失其名長興三年乃稱權¶
知國事王建遣使奉貢因以建為王建子武武子昭昭¶
子伷伷弟治治弟誦誦弟詢相繼立盖自朱蒙至藏可<md:KR4d0054_SBCK_031-8b>¶考者一姓九百年傳二十一君而失國其後復自為國
<pb:KR4d0054_WYG_031-11b>
而名及世次興廢之本末與夫王建之所以始皆不可¶
考王氏自建至伷四王皆傳子自治至詢三王皆傳弟¶
詢自天聖八年來貢至熈寧三年今王徽來貢其不見¶
於中國者盖四十有三年今陛下仁聖文武聲教之盛¶
東漸海外徽所遣使方集闕下蓋髙句驪文字之國也¶
其使者宜知其國之君長興壞本末名及世次欲乞詔¶
諭典客之臣問自德武之東也其後何以能復其國何¶
以復失之嘗傳幾君其名及世次可數否王建之所以
<pb:KR4d0054_WYG_031-12a>
興者何繇其興也自建始歟抑建之先巳有興者歟自¶
天聖至熈寧四十三年之間而徽復見於中國其繼詢<md:KR4d0054_SBCK_031-9a>¶而立者歟豈其中間復自有繼詢者歟徽於詢為何属¶
如其言可論次足以補舊史之闕明陛下德及萬里殊¶
方絶域前世有不能致者慕義來庭故能究知四夷之¶
事非聲教之所被者遠不能及此取進止¶
　貼黄欲乞諭畢仲衍因話從容訪問或來使未能盡¶
　對即諭以候歸本國討尋記録因向後別使人附來
<pb:KR4d0054_WYG_031-12b>
　　　髙麗世次¶
髙句驪其先出夫餘王得河伯女因閉於室感日而孕¶
生朱蒙及長夫餘之臣謀殺之朱蒙走得免至紇升骨¶
城居焉號髙句驪因以髙為氏朱蒙死子如栗立如栗¶
死子莫來立(漢武帝元封三年滅朝鮮置/𤣥莬郡以髙句驪為縣属之)騶立(史失其/世次王)<md:KR4d0054_SBCK_031-9b>¶(莽時發髙麗兵伐胡不欲行遂皆出塞為宼歸咎於騶/令嚴尤誘而斬之莽乃大悅更名髙句驪王為下句驪)¶
(侯/)光武建武八年髙句驪遣使朝貢復其王號(史不著/其名)¶
莫來裔孫宮立(殤安之間/宼遼東)宮死子遂成立(安帝建光/元年也)遂
<pb:KR4d0054_WYG_031-13a>
成死子伯固立(北史云宮死/子伯固立)伯固死子伊夷模立伊夷¶
模死子位宮立位宮死元孫乙弗利立(頻宼/遼東)弗利死子¶
釗立安立(史失其世次而云以髙麗王安為/平州牧晉孝武大元十年也)釗曾孫璉¶
立(晉太武時始遣使/者詣安東奉表)璉死孫雲立(後魏孝文太和五年/也南史云璉死子雲)¶
(立/)雲死子安立(後魏宣武/神龜中)安死子延立延死子成立成¶
死子湯立湯死子元立(隋開皇大業/中皆伐之)元死弟建武立(建/武)¶
(之立隋末也唐髙祖/武徳中拜遼東郡王)建武死弟之子藏立(建武為蓋蘇/文所斃更立)¶
(建武弟之子藏為王自為莫離支專國猶唐兵部尚書/中書令之職貞觀十八年遣李勣伐之十九年太宗親)<md:KR4d0054_SBCK_031-10a>¶
<pb:KR4d0054_WYG_031-13b>
(征髙宗龍朔元年遣任推相以三十六軍水陸分途觀/髙麗之釁乾豐三年李勣拔扶餘城總章元年李勣拔)¶
(平壤城執藏收其地蓋朱/蒙至藏有國九百年矣)藏子德武為安東都督(武后/聖厯)¶
(二年也後稍自為國至/元和末遣使獻樂工)同光天成間髙麗國王髙氏累¶
遣使朝貢(唐末中原多事其國遂自立君長同光後唐/莊宗時天成明宗時天德元年至長興二年)¶
(二百六十四年通上九百/年計一千一百六十四年)髙麗國王王建立(明宗長興/三年權知)¶
(國事王建遣使朝/貢明宗拜為王)建死子武立武死子昭立(建隆三年/四年開寳)¶
(五年/來貢)昭死子伷立(開寳元年太平興國二/年三年五年六年來貢)伷死弟治立¶
(太平興國七年九月遣使來貢制以治為王九年端拱/元年來貢淳化二年遣使來印經詔賜之四年又來貢)
<pb:KR4d0054_WYG_031-14a>
(五年來乞師/優詔答之)治死弟誦立(誦初立遣兵校徐遠來候朝/廷德音遠久不至咸平三年)¶
(其臣吏部侍郎趙之遴命牙將朱仁紹至登州訪之州/將以聞召見仁紹囬因賜誦鈿函詔六年來貢乞師優)¶
(詔答/之)誦死弟詢立(大中祥符七年天禧元/年五年天聖八年來貢)<md:KR4d0054_SBCK_031-10b>¶　
　
　
　
　
<pb:KR4d0054_WYG_031-14b>
　
　
　
　
　
　
　
　元豐類藁巻三十一
