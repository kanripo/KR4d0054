# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:59
#+PROPERTY: JUAN 35

<md:KR4d0054_SBCK_034-10b>¶<md:KR4d0054_SBCK_035-1a>¶
<pb:KR4d0054_WYG_035-1a>
欽定四庫全書
　元豐類藁卷

三十五¶
　　　　　　　　　　　　　宋　曾鞏　撰
　　奏狀¶
　　　福州擬貢荔枝狀(并荔/枝録)¶
右臣竊以禹貢揚州厥包橘柚錫貢則百果之實列於¶
土貢所從來巳久二帝三王所未嘗易也荔枝於百果¶
為殊絶產閩粤者比巴蜀南海又為殊絶閩粤官舍民
<pb:KR4d0054_WYG_035-1b>
廬與僧道士所居自階庭場圃至于山谷無不列植歲¶
取其實不可勝計故閩粤茘枝食天下其餘被於四夷¶
而其尤殊絶者閩人著其名至三十餘種然生荔枝畱¶
五七日輒壞故雖歲貢皆乾而致之然貢盡為常品相¶
沿巳久其尤殊絶者未嘗以獻盖東漢交阯七郡貢生<md:KR4d0054_SBCK_035-1b>¶荔枝十里一置五里一候晝夜馳走有毒蠱猛獸之害¶
而唐天寳之間亦自巴蜀驛致實開侈心當陛下之時¶
方以㳟儉寡欲為天下先固不可得而議及於此也至
<pb:KR4d0054_WYG_035-2a>
於歲貢既乾而致之然顧以常品其尤殊絶者則抑於¶
下土使田夫野叟往往属厭而太官不得獻之於陛下¶
陛下不得獻之於宗廟兩宮使勞人費財如此何也盖¶
荔枝尤殊絶者固不可多致若每種歲貢數百或至千¶
數毎州不過用三五步卒使之日行兩驛固不為勤且¶
煩非有勞人費財之患而修貢者不知及此此臣之所¶
未諭也又荔枝成實在六七月間雖乾而致之然新者¶
於其甘滋猶未盡失至於經歲則所存者特其滓苴而<md:KR4d0054_SBCK_035-2a>¶
<pb:KR4d0054_WYG_035-2b>
巳而毎歲貢入常至冬春夫蠻夷異類贄其方物皆知¶
用其土產之良而不敢慢今邦域之内守藩之臣効其¶
貢職而曾不知出此此臣之所以不敢安也故臣常欲至¶
荔枝成實約旁近州各擇其尤殊絶列於名品者差其¶
多少以時上進其領於有司備燕賜之用者自如故事¶
盖建安貢茶自蔡襄易以小團而茶之絶特者始得獻¶
之天子今荔枝復得貢其尤者則閩粤之產選擇而充¶
庭實者始備所以致臣之恭於其貢職此臣之官守也
<pb:KR4d0054_WYG_035-3a>
　　　荔枝録¶
陳紫出興化軍秘書省著作佐郎陳琦家於品為第一¶
江緑出福州類陳紫差大而香味盖為次也方紅徑可<md:KR4d0054_SBCK_035-2b>¶二寸色味俱美荔枝之大無出此者歲生二(一作/一二)百顆¶
而巳出興化軍尚書屯田郎中方蓁家紫種似陳紫實¶
大過之出興化軍小陳紫實差小出興化軍宋公荔枝¶
實如陳紫而小甘美亦如之出興化軍宋氏世傳其木¶
巳三百歲藍家紅泉州第一出尚書都官員外郎藍丞
<pb:KR4d0054_WYG_035-3b>
家周家紅初於興化軍為第一及陳紫方紅出而周家¶
紅為次何家紅出漳州何氏法石白出泉州法石院色¶
青白其大次於藍家紅緑核出福州荔枝核紫而此獨¶
核緑圓丁香丁香荔枝皆旁蒂大而下銳此獨圓而味¶
尤勝右十四種皆以次第著於録虎皮色紅而有青斑¶
類虎皮出福州牛心以狀名之長二寸餘皮厚肉澁出<md:KR4d0054_SBCK_035-3a>¶福州惟一本玳瑁紅色紅而又有黒㸃類玳瑁出福州¶
城東琉黄以色類琉黄朱杮色朱如杮出福州蒲桃荔
<pb:KR4d0054_WYG_035-4a>
枝穗生一穗之實至三(一作/一二)百然其品殊下蚶殻以狀¶
名之龍牙長可三四寸彎曲如爪牙而無瓤核出興化¶
軍然不常有水荔枝漿多而淡出興化軍蜜荔枝以甘¶
為名然過於甘丁香荔枝核小如丁香大丁香殻厚色¶
紫味微澁出福州天慶觀雙髻小荔枝毎朶數十皆並¶
蔕雙實真珠荔枝團白如珠無核荔枝之最小者十八¶
娘荔枝色深紅而細長閩王王氏有女第十八好食此¶
因而得名女家在福州城東報國院冡旁猶有此木或
<pb:KR4d0054_WYG_035-4b>
云謂物之美少者為十八娘閩人語將軍荔枝五代時<md:KR4d0054_SBCK_035-3b>¶有此官者種之因以得名出福州釵頭顆荔枝顆紅而¶
小可施釵頭粉紅荔枝荔枝多深紅而此以色淺為異¶
中元紅實時最晩因以得名火山荔枝本出南越四月¶
熱穗生味甘酸肉薄閩中近年有之右二十種無次第¶
荔枝三十四種或言姓氏或言州郡或皆識其所出或¶
不言姓氏州郡則福泉漳州興化軍盖皆有也一品紅¶
言於荔枝為極品也出近歲在福州州宅堂前狀元紅
<pb:KR4d0054_WYG_035-5a>
言於荔枝為第一出近歲在福州報國寺¶
　　　明州擬辭高麗送遺狀¶
竊見接送髙麗使副儀内一項髙麗國進奉使副經過¶
州軍送知州通判土物並無答謝書候進奉使囬日依<md:KR4d0054_SBCK_035-4a>¶例估價以係官生帛就數類量加囬答撿㑹熈寧六年¶
髙麗國進奉有使副送明州知州通判土物共估錢一¶
百貫以上九十九陌熈寧五年及九年有進奉使無副¶
使送明州知州通判土物共估計價錢一百貫以上九
<pb:KR4d0054_WYG_035-5b>
十九陌其土物奉聖㫖並依例令收估價囬答臣今有¶
愚見合具奏聞者右謹如前竊以髙麗在蠻夷中為通¶
於文學頗有知識可以德懷難以力服也故以隋之全¶
盛煬帝之世大兵三出天下騷然而不能朝其君及至¶
唐室以太宗之英武李勣之善將至於君臣皆東嚮以¶
身督戰而不能㧞其一城此臣之所謂難以力服也宋¶
興自建隆以來其王王昭以降六王繼脩貢職使者相<md:KR4d0054_SBCK_035-4b>¶望其中間厭於强隣自天勝以後始不能自通於中國
<pb:KR4d0054_WYG_035-6a>
陛下即阼聲教四塞其國聞風不敢寧息不忌强胡之¶
難不虞大海之阻效其土實五歲三至如東西州唯恐¶
在後其所以致之者不以兵威此臣之所謂可以德懷¶
也陛下亦憐其萬里惓惓歸心有德收而撫之恩禮甚¶
厚州郡當其道途所出迎勞燕餞所以宣達陛下寵錫¶
待遇之意此守臣之職分也其使者所厯之州贄其所¶
有以為好於邦域之臣陛下加恩皆許受之而資以官¶
用為其酬幣其使一再至之間許其如此不為常制可也
<pb:KR4d0054_WYG_035-6b>
今其使數來邦域之臣受其贄遺著於科條以為常制¶
則臣竊有疑焉盖古者相聘贄有珪璋及其卒事則皆<md:KR4d0054_SBCK_035-5a>¶還之以明輕財重禮之義今蠻夷使來邦域之臣與之¶
相接示之以輕財重禮之義使知中國之所以為貴此¶
人事之所宜先則當還其贄如古之聘禮還其珪璋此¶
誼之所不可巳也又古之以贄見君者國君於其臣則¶
受之非其臣則還之今蠻夷嚮化來献其方物以致其¶
為臣之義天子受之以明天下一尊有臣而畜之之義此
<pb:KR4d0054_WYG_035-7a>
不易之制也邦域之臣與其使接以非其臣之義還其¶
贄以明守禮而不敢踰亦不易之制也以此相厲以明¶
天子之尊中國之貴所重者禮義所輕者貨財其於待¶
遇蠻夷之道未有當先於此者也且彼贄其所有以明¶
州一州計之知州通判所受為錢三(一作/一二)十萬受之者<md:KR4d0054_SBCK_035-5b>¶既於義未安其使自明而西以達京師厯者尚十餘州¶
當皆有贄以彼之力度之蠻夷小國其於貨財恐未必¶
有餘也使其有親附中國之心而或憂於貨財之不足
<pb:KR4d0054_WYG_035-7b>
臣竊恐有傷中國之義而非陛下所以畜之幸之之意¶
也臣愚竊欲自今髙麗使來贄其所有以為好於邦域¶
之臣者許皆以詔㫖還之其資於官用以為酬幣巳有¶
故事者許皆以詔㫖與之如故惟陛下詳擇之如可推¶
行願更著於令盖復其贄以及於恐其力之不足厚其¶
與以及於察其來之不易所謂尚之以義綏之以仁中¶
國之所以待蠻夷未有可以易此者也其國粗為有知¶
轉相告語必皆心服誠悦慕義於無窮此不論而可知<md:KR4d0054_SBCK_035-6a>¶
<pb:KR4d0054_WYG_035-8a>
也臣愚非敢以是為亷誠以拊接蠻夷示之以輕財重¶
禮之義不可不先庶幾萬分之一無累於陛下以德懷¶
遠人之體是以不敢不言惟陛下裁擇謹具狀奏聞伏¶
候勑㫖¶
　　　擬辭免脩五朝國史狀¶
右臣去年八月伏奉勑命充史館脩撰又奉聖㫖專典¶
史事且將三朝國史先加考詳候兩朝史了日一處脩¶
定又於延和殿伏䝉面諭所以任属臣之意臣是以祗
<pb:KR4d0054_WYG_035-8b>
服聖恩不敢辭避天下皆知臣居此職出自主知以為¶
榮遇况臣以至孤至遠之跡出深忌積毁之餘獨蒙明¶
主知而用之且自古以來天下之士不遇者多矣如臣<md:KR4d0054_SBCK_035-6b>¶遭遇者無幾則臣捐草茅之軀以報天地之德固其分¶
也至於效其區區之愚豈足為陛下道哉况以文字薄¶
技得因聖宋之大典託名萬世學士大夫莫不願備其¶
任而獨臣之愚幸預采擇此臣所以窮日夜憊精思不¶
敢忘須臾志在於斯文惟恐不稱其任以負陛下任属
<pb:KR4d0054_WYG_035-9a>
之意也自到局以來仰尊聖訓且將三朝國史先加考¶
詳伏見祖宗以來神功聖德巍巍之烈至於厯世將相¶
文武士吏言行聲實殊尤之跡至髙至大巳非愚臣所¶
能究盡况兩朝國史臣所未見竊惟五世百有餘年聖¶
賢事業本末閎大臣之淺薄加以齒髮衰晩誠恐不能¶
發明論次以稱陛下顯揚褒大之心虚食大官汗青無<md:KR4d0054_SBCK_035-7a>¶日以負陛下任属之意此臣之所大懼也况五朝舊史¶
皆累世公相卿士道德文學朝廷宗工所共凖裁既巳
<pb:KR4d0054_WYG_035-9b>
勒成為國大典臣以至孤至遠之跡出深忌積毁之餘¶
材質駑下豈宜輒議損益使臣仰恃日月之照不知自¶
任之妄貪慕恩待趣之以就事誠恐黒白不雪律呂失¶
次方於舊史有失無得以負陛下任属之意此又臣之¶
大懼也若不早具上陳自求罷退至於歲月寖久不職¶
之罪巳不可逃雖欲乞身已無可及是以不避萬死之¶
責敢干聖聽伏望出自聖慈察臣悃愊罷臣史事別與¶
臣一差遣臣之昏愚不肖固已盡在陛下聽察之中如
<pb:KR4d0054_WYG_035-10a>
蒙終賜收憐别加驅策顧臣之鄙奉令承詔可幸無罪<md:KR4d0054_SBCK_035-7b>¶則碎首捐軀固臣之所以此明臣之志在於量能知分¶
非敢苟且之事也伏惟陛下天地父母哀而憐之¶
　
　
　
　
　
<pb:KR4d0054_WYG_035-10b>
　
　
　
　
　
　
　
　元豐類藁卷三十五
