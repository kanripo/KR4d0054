# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:58
#+PROPERTY: JUAN 5

¶
<md:KR4d0054_SBCK_005-1a>¶
<pb:KR4d0054_WYG_005-1a>
欽定四庫全書
　元豐類藁巻五¶
　　　　　　　　　　　　　宋　曽鞏　撰
　

　古詩¶
　　　送程公闢使江西¶
程侯昔使西山下金印出懐光滿把坐馳雷電破姦伏¶
力送春陽煦鰥寡袴襦優足徧里巷禾黍豐穣罄郊野¶
訟庭終日自虛曠徳宇平生本瀟洒龍淵決水漲清沼
<pb:KR4d0054_WYG_005-1b>
鳥背誅林開廣厦蒼顔擁檻四山出翠色横櫩大江㵼¶
掌平百里露州郭髮密千甍銜屋瓦雲裘數曲秀蘭蕙¶
鳯盖相摩擢梧榎客來尚喜井投轄主禮寧論燭飛灺¶
三吳月出照金㦸百越風來吹玉斝羽釵絶艶舞回雪¶
寳劔諸儒談炙輠一尊放意受天籟萬累回頭真土苴<md:KR4d0054_SBCK_005-1b>¶我思飛步綴登躡又欲生綃乞圖冩身縻東觀願雖阻¶
目注漳門心豈捨過臨有幸破氛霧奮厲方欣入陶冶¶
齋航又自日邊去信節初從天上假舊邦往靖寄揮麈
<pb:KR4d0054_WYG_005-2a>
新榖來輸付流馬遥知素譽在民口已有歡聲騰里社¶
郤尋泉石引幽士想憶沙塵笑勞者何當一解豫章榻¶
強賦土風令中雅¶
　　　逰金山寺作¶
候潮動鳴艣出浦縱方舟舉箔見兹山巋然峙中流朱¶
堂出烟霧縹緲若瀛洲十年入夢想一日恣尋遊屣履¶
上層閣披襟當九秋地勢已瀟灑風飊更颼飀遠挹蜀¶
浪來旁臨滄海浮壺觴對京口笑語落揚州久聞神龍<md:KR4d0054_SBCK_005-2a>¶
<pb:KR4d0054_WYG_005-2b>
伏况覩鷙鳥投行縁石徑盡却倚巖房幽頗諧雲林思¶
頓豁塵土憂昏鐘滿江路歸榜尚夷猶(自揚子渡以兩/¶小舟夾引所乗)
(舟故云/方舟)¶
　　　答葛藴¶
我初未識子已知子能文春風吹我衣暮召入九閽衆¶
中得子辭黙許非他人方將引飛黄使出萬馬羣差之¶
在須㬰氣沮不復論大明臨萬物我亦傍車塵相逢扶¶
桑側一揖意自親屈子果由我相示以無言同行千歩
<pb:KR4d0054_WYG_005-3a>
廊攬轡金馬門歸來客舍中未及還往頻東舟載子去¶
千里不逡廵今者坐甌越相望若三辰忽有海上使問¶
我及牆藩得子百篇作讀之為忻忻大章巳逸發小章<md:KR4d0054_SBCK_005-2b>¶更新清遠去筆墨畦徒識斧鑿痕想當經營初落紙有¶
如神勉哉不自止直可闚靈均我老未厭此持誇希代¶
珍朝吟忘日昃暮吟㤀日曛發聲欲薦子自笑不足云¶
　　　南湖行二首¶
二月南湖春雨多春風蕩漾吹湖波著紅少年里中出
<pb:KR4d0054_WYG_005-3b>
百金市上裁輕羅挿花步步行看影手中掉旗唱吳歌¶
放船縱櫂鼓聲促蛟龍擘水争馳逐倐親忽遠誰可追¶
朝在西城暮南溪奪標得雋唯恐遲雷轟電激使人迷¶
紅簾彩舫觀者多美人坐上揚雙蛾斷瓶取酒飲如水¶
盤中白筍兼青螺生長江湖樂卑濕不信中州天氣和¶
東南溪水來何長若耶清明宜靚粧南湖一吸三百里<md:KR4d0054_SBCK_005-3a>¶古人已疑行鏡裏春風來吹不生波秀壁如奩四邉起¶
蒲芽荇蔓自相依躑躅夭桃開滿枝求羣白鳥映沙去
<pb:KR4d0054_WYG_005-4a>
接翼黄鸝穿樹飛我坐荒城苦卑濕春至花開曽未知¶
蕩槳如從武陵入千花百草使人迷山回水轉不知遠¶
手中紅螺豈須勸輕舟短楫此溪人相要水上亦湔裙¶
家住横塘散時晚分明笑語隔溪聞¶
　　　種牡丹¶
經冬種牡丹明年待看花春條始秀出蠧已病其芽柯¶
枯葉亦落重尋但空槎朱欄猶照耀所待已泥沙本不¶
固其根今朝謾咨嗟
<pb:KR4d0054_WYG_005-4b>
　　　西湖二月二十日<md:KR4d0054_SBCK_005-3b>¶平生拙人事出走臨東藩紛此獄訟地欣乗刀筆閒漾¶
舟明湖上清鏡照衰顔春風隨我來掃盡氷雪頑花開¶
滿北渚水淥到南山魚鳥自翔泳白雲時往還吾亦樂¶
吾樂放懐天地間顧視彼誇者錙銖何足言¶
　　　北湖¶
常時泛西湖已覺烟水永北隄復誰開長涵一川静乆¶
幽繇地偏跬歩人跡屏我初得之喜指顧闢榛梗種花
<pb:KR4d0054_WYG_005-5a>
延妙香挿栁待清影飛梁通両涯結宇臨四境包羅盡¶
高卑開拓極壬丙洒然塵滓消恍爾心目醒與物振滯¶
淹如人出竒穎日携二三子杖履屢觀省念時方有為¶
衆智各馳騁獨此得逍遥固知拙者幸<md:KR4d0054_SBCK_005-4a>¶　　　百花隄¶
如玉水中沙誰為北湖路久翳荒草根未承青霞步我¶
為發其狂修營極幽趣髮直而砥平驊騮可馳騖周以¶
百花林繁霜泫清露間以緑楊隂芳風轉朝暮飛梁憑
<pb:KR4d0054_WYG_005-5b>
太虛嶢榭躡烟霧直通高城顛海岱歸指顧為州乏長¶
材幸嵗足秔稌與衆飽而嬉陶然無外慕¶
　　　芙蓉臺¶
芙蓉花開秋水冷水靣無風見花影飄香上下兩嬋娟¶
雲在巫山月在天清瀾素礫為庭戸羽盖霓裳不知數¶
臺上逰人下流水柱脚亭亭挿花裏闌邊飲酒櫂女歌¶
臺北臺南花正多莫笑來時常著屐緑栁墻連使君宅<md:KR4d0054_SBCK_005-4b>¶　　　秋懐二首
<pb:KR4d0054_WYG_005-6a>
流水寒更澹虛牕深自明褰帷遠鐘斷擁褐晨香清油¶
然素心適緬彼外物輕因時固有應在理復何營隠几¶
公事退巻書坐南榮只兹遠塵垢何異山中情為州詎¶
非忝即事亮何成幸兹桑麻熟復示倉箱盈閭里凶黨¶
戢堦除嚚訟清日携二三子飽食中園行念非形勢迫¶
免有彈弋驚幽閒固可樂勿慕高遠名¶
　　　送李撰赴舉¶
湖水碧槐花黄山川揺落牕戸凉宿雲星稀日東出青
<pb:KR4d0054_WYG_005-6b>
冥風高雁南翔華堂昨夜讀書客匹馬今朝逰大梁風¶
鋩拂塵見飛影把握驚人持夜光康衢四闢通萬里天<md:KR4d0054_SBCK_005-5a>¶駟得地方騰驤我留東山意頗卓屏棄外慮無毫芒子¶
能相從味沖漠捉箠勿暫遲歸裝¶
　　　送韓玉汝(春日城東送韓玉汝赴兩浙轉運以/池塘生春草園栁變鳴禽為韻得生)
　　　(字/)¶
野岸漲流水名園分雜英旭景冠盖集清談樽酒傾重¶
此臺省秀駕言江海行已喜懐抱粹况推材實精衆許
<pb:KR4d0054_WYG_005-7a>
極髙遠時方藉經營詎止富中廩固將澤東氓還當本¶
朝用不待芳嵗更功名自兹始勿嘆華髮生¶
　　　招隠寺¶
一徑入松下兩峯横馬前攀援緑羅磴飛步蒼崖巔昔¶
人此嘉遯手弄朱絲絃想當林間月獨寫山中泉此樂¶
非外得肯受世網牽我亦本蕭散至此更怡然偏憐最<md:KR4d0054_SBCK_005-5b>¶幽處流水鳴濺濺¶
　　　延慶寺㑹景純正仲希道介夫明叟納凉同觀
<pb:KR4d0054_WYG_005-7b>
　　　建鄴宮中畫象翰林墨跡延慶寺者劉裕故宅¶
　　　中有夀丘山¶
禪方夀丘山平昔宋公宅好風吹雨來暑氣一蕩滌我¶
與二三友歡言同几席神清軼埃&KR0381;趣合盡肝膈嶺竹¶
翠尚新水花紅可摘以此侑罇酒隤然岸巾幘建業舊¶
丹青金鑾餘翰墨綽約桃李顔迢遥龍虎跡&KR0225;矣霸王¶
業信哉文章伯感古巳躊躇慕竒復嘆息泊無勢利心¶
自覺衿慮適起坐相扳牽遲留日將夕
<pb:KR4d0054_WYG_005-8a>
　　　送豐稷<md:KR4d0054_SBCK_005-6a>¶桃華染破南山青漢江此時春水生客舟相語人夜起¶
勁艣亂江羣雁聲知君飄泊動歸思告我舉裝千里行¶
閎材壯思風雨發緑鬢少年氷雪清讀書一見若經誦¶
下筆千言能立成精㣲自得有天質操行秀出存鄉評¶
嗟從薄禄困流滯能誘鄙俗銷紛爭絃歌躬勸士強學¶
田里堵安人力耕嗟予據案但畫諾遇事縮手方䝉成¶
雖知璞玉難強獻欲挂塵榻空含情歲寒不變廼知確
<pb:KR4d0054_WYG_005-8b>
物理先否終當亨維舟且盡今夕語明日㠶隨百鳥輕¶
　　　不飲酒¶
不飲酒不善諧少年醒眼看花開况從多病乆衰耗自¶
顧白髪埀毰毸縱遇花時少情思經春不曽銜酒杯布<md:KR4d0054_SBCK_005-6b>¶榖但憂天雨少提壺謾聞山鳥催且坐蒲團紙牕暖兩¶
衙退後睡敦敦¶
　　　初發襄陽攜家夜登峴山置酒¶
維舟沔南岸置酒峴山堂入坐松雨濕吹衣水風凉烟
<pb:KR4d0054_WYG_005-9a>
嶺火明滅秋湍聲激揚乍釋塵垢累况餘燈燭光羊公¶
昔宴客為樂未遽央而我獨今夕攜家對壺觴頗適麋¶
鹿性頓驚清興長歸去任酩酊詎期誇阿强¶
　　　高陽池¶
山公昔在郡日醉高陽池歸時誇酩酊更問并州兒我¶
亦愛池上眼明見清漪二年始再徃一杯未嘗持念豈¶
公事衆又非筋力衰局束避世網低回紲塵羈獨慚曠<md:KR4d0054_SBCK_005-7a>¶達意竊禄誠已卑
<pb:KR4d0054_WYG_005-9b>
　　　逰鹿門不果¶
方舟下秋瀬已遠漢南城念昔在郡日苦為塵網嬰低¶
心就薄禄實負山水情鹿門最發秀十里行松檉宿幌¶
白雲影入牕流水聲龎公昔抱道遯世此躬耕風雨塞¶
天地向晨獨先鳴故巖但聞說已覺醒朝酲及兹道途¶
出謂諧猿鶴迎顧值深濘阻獨憐幽思并不踏蘓嶺石¶
虛作襄陽行¶
　　　漢廣亭
<pb:KR4d0054_WYG_005-10a>
悠悠漢水長剡剡楚山密若與心目期爭從牕戸出太¶
守朴鄙人迂無適時術治民務不煩得意偷暇日北城<md:KR4d0054_SBCK_005-7b>¶最憑高局促皆曠逸雲根辨毫芒鳥背臨嵂崒亦以樂¶
賓逰豈惟慰衰疾欲寄别後情嗟無少文筆¶
　　　聞喜亭¶
聞喜名自昔廣亭臨漢津飛甍出萬屋地絶無纎塵盤¶
道城堞古遠林&KR0469;曲新静覺耕釣勝幽宜鷗鷺馴賴此¶
荒僻郡幸容朴愚人閣鈴晝常寂齋釀寒更醇一罇且
<pb:KR4d0054_WYG_005-10b>
勤設勿負頭上巾¶
　　　劉景升祠¶
景升得二蒯坐諭勝凶殘正當䘮亂時能使憔悴寛繽¶
紛多士至肅穆萬里安能収衆材助圖大信不難諸公¶
龍鳯姿有待久盤桓得一固足興致之豈無端廼獨采<md:KR4d0054_SBCK_005-8a>¶樗櫟不知取椅檀盖云器有極在理良足歎¶
　　　隆中¶
志士固有待顯黙非苟然孔明方微時息駕隆中田出
<pb:KR4d0054_WYG_005-11a>
身感三顧魚水相後先開迹在庸蜀欲正九鼎遷垂成¶
中興業復漢臨秦川平生許與際獨比管樂賢人材品¶
目異自得豈虛傳¶
　　　蔡州¶
蔡州昔人居遺堵不可尋青石久埋沒荒&KR0196;起空林昔¶
人依劉表意氣傳至今廣路競朱轂深藏閟黄金構難¶
琦琮間咎責積已深終貽覆宗累苟得非所欽為惡理¶
當爾足懲誇者心<md:KR4d0054_SBCK_005-8b>¶
<pb:KR4d0054_WYG_005-11b>
　　　谷隠寺¶
峴南衆峯外窅然空谷深丹樓倚碧殿夐出道安林習¶
池抱鄰曲虛牕漱清音竹静幽鳥語果熟孤猨吟故多¶
物外趣足慰倦客心但恨紲塵羈無繇數追尋¶
　　　萬山¶
萬山臨漢臯峰嶺頗秀發王繁舊居處荒草久埋沒解¶
佩盖巳迷沈碑終自伐最宜北城望正值氛藹歇縹緲¶
出烟雲清明動毛髮留連至歸時長見西林月
<pb:KR4d0054_WYG_005-12a>
　　　題張伯常漢上茅屋¶
遠出清漢上隠然一隄長槐栁若雲布連隂入虛堂架¶
險注鳴溜分畦殖羣芳豈惟富桑柘盖亦餘囷倉主人<md:KR4d0054_SBCK_005-9a>¶事幽屏不願尚書郎即此狥高志風騷恣徜徉強起迫¶
義重還歸直明光清風凜然在素壁盈文章故栖勿回¶
眄黄鵠本高翔¶
　　　移守江西先寄潘延之節推¶
憶昔江西别子時我初折腰五斗粟南北相望十八年
<pb:KR4d0054_WYG_005-12b>
俯仰飛光如轉燭子遺萬事遂恬曠我繫一官尚局促¶
早衰膽氣自然薄多病顛毛那更緑人情畦畛阻肝膈¶
世路風波悸心目毎嗟太守兩朱輪寧及田家一黄犢¶
幸逢懐紱入斗牛喜得披山収寳玉薄材頑鈍待磨琢¶
舊學搶攘期反覆雲鴻可近眼先明野鹿尚縻顔自忸¶
長鬚幸未阻誨存下榻應容拜臨辱<md:KR4d0054_SBCK_005-9b>¶　　　漢陽泊舟¶
暫泊漢陽岸不登黄鶴樓江含峩岷氣萬里正東流驚
<pb:KR4d0054_WYG_005-13a>
風孤鴈起蔽日寒雲浮祗役雖遠道放懐成薄游興隨¶
滄洲發事等魚樵幽烟波一尊酒盡室載扁舟¶
　　　鄖口(昔與宜興/君同過此)¶
我行去此二十年鄖水不改流潺湲風光滿眼宛如昨¶
故人乗鸞獨騰鶱今人隨我不知昔我記昔逰何處言¶
淚向幽襟落如㵼况聞江漢斷腸猿¶
　　　促促為物役¶
促促為物役區區追世情但嗟束縳急未覺章綬榮奈
<pb:KR4d0054_WYG_005-13b>
此兩鬢白顧無一廛耕所求亦云幾脫粟與藜羮<md:KR4d0054_SBCK_005-10a>¶　　　鴻鴈¶
江南岸邉江水平水荇青青渚蒲緑鴻鴈此時儔侶多¶
亂下沙汀恣棲宿羣依青荇唼且鳴煖浴蒲根戯相逐¶
長無矰繳意自閒不飽稻粱心亦足性殊凡鳥自知時¶
飛不亂行聊漸陸豈同白鷺空潔白俛啄腥汙期滿腹¶
　　　喜晴¶
天晴萬里無纎風江平水面磨青銅光華逸發萬物上
<pb:KR4d0054_WYG_005-14a>
精氣夐與扶桑通我行江漢道苦惡十歩九折遺西東¶
况遭積雨駕高浪沙翻石走相撞舂操舟衆工立噤岸¶
濕櫓鑚火磨星紅荒蹊成瀦尺寸礙永日四望無人蹤¶
一時得意數蛙黽鳴躍振踞泥塗中隂消陽勝有先兆<md:KR4d0054_SBCK_005-10b>¶宇宙丹翠含沖融今晨霾曀一埽蕩羲和徐行驅六龍¶
眼明意豁萬事快預喜來年麰麥豐¶
　　　詶王正仲登嶽麓寺閣見寄¶
聞君東南使攬轡雲松間皇華照楚甸吉玉投衡山幽
<pb:KR4d0054_WYG_005-14b>
尋得臨觀意豁窮躋攀顧我客牛斗三年疎往還低心¶
念弱志引領望衰顔未共尊酒樂良嗟人事艱叱馭犯¶
氷雪廻鑣馳九闗何足慰離思徳音鏘佩環¶
　　　訪石僊巖杜法師¶
杜君袖銜丹砂書一顧訶斥百恠除聲如飜河落天衢¶
四方争迎走高車方瞳秀貌白髪垂買船東南㝷舊居¶
石巖天開立精廬四山波瀾勢争趨君琴一張酒一壺<md:KR4d0054_SBCK_005-11a>¶笑談衮衮樂有餘我今歸來尚踟蹰羨君决發真丈夫
<pb:KR4d0054_WYG_005-15a>
　　　曉出¶
曉出城南羅卒乗皁纛采旗密相映貔貅距躍良家子¶
鶴鸛彌縫司馬令奪摽一一飛歩疾槃槊兩兩飜身勁¶
㶚上今朝且兒戲衛青異日須天幸¶
　　　和貢甫送元考不至¶
蓬山有行客欲上北城舟學問本閎博言談非謬悠常¶
陳帝王略得試紫雲樓一時驚豪㨗况復富春秋朋遊¶
所欣附争欲致綢繆承明動鄉思嵗久道苦修忽懐淄
<pb:KR4d0054_WYG_005-15b>
川組夙昔願始酬出餞集信侶清歡期少留酒䦨竟不¶
至睠睠久臨流微我獨有咎此詩聊可求<md:KR4d0054_SBCK_005-11b>¶　　　京師觀音院新堂¶
九衢言語亂人耳三市塵沙眯人目猿狙未慣裹章綬¶
魚鳥寧忘慕谿谷悵無棲宿在清曠欲弄潺湲愈煩燠¶
道人誰氏斥佳境决漢披霄敞華屋駢羅嶷嶷三秀石¶
藂迸娟娟兩脩竹雲蒸雨泄被巖壑海倒河垂動林麓¶
頓驚俯仰遠囂濁豈直形骸擺羈束解衣堅坐暝忘返
<pb:KR4d0054_WYG_005-16a>
飲水清談心亦足丈夫壯志須坦蕩曲士隂機謾飜覆¶
青鞋赤舄偶然爾安用區區巧追逐¶
　
　
　
　
　
　
<pb:KR4d0054_WYG_005-16b>
　
　
　
　
　
　
　
　元豐類藁巻五
