# -*- mode: mandoku-view -*-
#+TITLE: 元豐類藁
#+DATE: 2015-09-23 10:20:00
#+PROPERTY: JUAN 44

<md:KR4d0054_SBCK_043-13b>¶<md:KR4d0054_SBCK_044-1a>¶
<pb:KR4d0054_WYG_044-1a>
欽定四庫全書
　元豐類藁巻

四十四¶
　　　　　　　　　　　　　宋　曽鞏　撰
　　誌銘¶
　　　殿中丞致仕王君墓誌銘¶
君諱某字某其先琅邪人嘗徙家于蜀至君之考又徙¶
家于揚故今為揚之江都人曾祖諱錫祖諱得中為真¶
定府獲鹿縣令贈尚書刑部侍郎考諱汝能為尚書都
<pb:KR4d0054_WYG_044-1b>
官郎中贈尚書工部侍郎君少以父仕為太廟齋郎養¶
其父不忍一日去左右至卒喪年已四十餘始出為南¶
劒州司户參軍歴監劒州銀銅場和州司户參軍用薦¶
者監頴州税去為越州山隂縣尉滑峒錄事參軍隨州¶
唐城縣令其為銀銅場治者復業而嵗課大溢為尉能<md:KR4d0054_SBCK_044-1b>¶發奸偷為錄事能治獄不撓為令能有惠愛於人其試¶
於事者如此其為人居家孝友遇人和易質厚不為聰¶
明機巧以譁世動俗故知之者少而君亦自若也至年
<pb:KR4d0054_WYG_044-2a>
七十遂上書還政遷太子中舍今上即位恩遷殿中丞¶
賜緋衣銀魚卒於熙寧五年之五月甲辰年七十有七¶
以其年十月乙酉𦵏于江都之東興寧鄉馬坊里以其¶
配永嘉縣君周氏祔有子二人曰幾大理寺丞曰深潤¶
州丹徒縣主簿皆有文行能世其家有女一人嫁陸氏¶
有孫男二人孫女二人尚幼也寺丞娶余之仲妹以書¶
來乞君之墓銘余不能辭也銘曰¶
養心以和動已以直不為世巧安於自得顯不在躬實<md:KR4d0054_SBCK_044-2a>¶
<pb:KR4d0054_WYG_044-2b>
詒爾子欲鴻厥聲勒銘於此¶
　　　贈大理寺丞致仕杜君墓誌銘¶
君姓杜氏澶州濮陽人卒於皇祐元年十月庚申𦵏於¶
熙寧八年十月丁酉其墓在濮陽縣桂技里之欒村以¶
夫人僊居縣太君潘氏祔君曾王考佑王考延嗣考珣¶
子男三人曰言曰宗諌皆蚤世曰宗誨殿中丞女二人
嫁¶馬氏欒氏孫男二人曰良輔餘未名也君諱瑩字徳
温¶贈大理評事又贈大理寺丞為人孝友温良以清静
<pb:KR4d0054_WYG_044-3a>
為¶學而以淡泊自足行修於家而譽聞於鄉其自得者
夀¶考見於身其有餘者流澤見於後故其年至於八十
而¶有子能大其門言理之士以此多君也宗誨為人質
厚<md:KR4d0054_SBCK_044-2b>¶恬夷世俗之所為有不為者余為襄陽宗誨實僉書
節¶度判官公事愛其所守而知其有所受也其以君之
銘¶乞於余故不辭銘曰
有以養其内克遐者壽有以行於¶遠克昌者後帝原厥
初追錫命書余與此銘賁于幽
<pb:KR4d0054_WYG_044-3b>
　　　胡君墓誌銘¶
君名敏生於天僖之戊午卒時皇祐之辛夘也既卒之¶
明年𦵏於其所家撫州金谿縣之東某里某原字某姓¶
胡氏父名晏教君學已為之求師又為之求四方善人¶
君子與之接致其力不敢懈至於老以死不敢變君亦¶
能奉其意故君之為進士其强學其廣記其博問其能¶
文辭於其業可以謂之修其事親其居家與人遊不見<md:KR4d0054_SBCK_044-3a>¶其缺虧其約其質其不苟其寡言於其行可以謂之修
<pb:KR4d0054_WYG_044-4a>
夫積其勤以至於業之修而止薦於鄉積其謹以至於¶
行之修而不克顯於世此世之所以哀君也然君有可¶
以慰其親而不疚於其内比於得其欲富貴於一時而¶
有愧於其心者其得失何如固易知也母某氏妻某氏¶
子某弟某君嘗學於余也故銘之銘曰¶
慰其親學也勤短而屯塞不伸震無垠琢斯珉¶
　　　光祿寺丞通判太平州呉君墓誌銘¶
龍圖閣直學士給事中呉仲庶具書載其子業官世行
<pb:KR4d0054_WYG_044-4b>
治屬余曰吾子某不克夀不得見其志幸得名信後世¶
則某其不泯泯尚足以慰吾思也余為之述曰維呉氏<md:KR4d0054_SBCK_044-3b>¶以文學直道繼有顯人其家子晩出並茂亦多以材能¶
見於世君居其間孝友篤學有大志未見其止其不幸¶
蚤死故君既自重無所試而其家葢識君之事亦略也¶
君以父任守將作監主簿今上即位恩遷太常寺奉禮¶
郎是嵗進士及第僉書廣濟軍判官公事上書言時事¶
有人之所難言者部多盜君請取酒場羡錢益賞購轉
<pb:KR4d0054_WYG_044-5a>
運使難其言君以聞詔用君議盜以衰息君以母濟陽¶
郡君蔡氏憂去官服除遷光祿寺丞通判太平州州賴¶
以治行部中視河還不入其家將行廣濟圩度姑熟溪¶
橋壊以水死年三十有三熙寧八年四月某甲子也朝¶
廷聞而官其一子君娶陳氏尚書職方員外郎亢之女<md:KR4d0054_SBCK_044-4a>¶前君一年死子曰塤郊社齋郎曰圻未仕女一人始五¶
嵗君初名秉禮字子鈞其先興國軍某人曽祖考某祖¶
考某贈户部尚書仲庶名中復以君卒之二年正月某
<pb:KR4d0054_WYG_044-5b>
甲子𦵏君南康軍都昌縣沐浴保之龍回山以陳氏祔¶
銘曰¶
家紀其行官紀其能収科于少是紹是承維曰未試方¶
勃而起云胡不遐一跌而逝命則誰為昧不可稽畀爾¶
萬年式諗以辭¶
　　　殿中丞監揚州税徐君墓誌銘¶
唐之亡彊者分其地為國以十數楊行密有淮南稱呉¶
海州人徐溫為呉將有功行密死三子相次立温用事<md:KR4d0054_SBCK_044-4b>¶
<pb:KR4d0054_WYG_044-6a>
貴顯温死其養子知誥遂代楊氏盡有江淮之地稱唐¶
去温所與為姓名者姓李氏名昪温已子知諫事昪為¶
將死昪追以為中書令臨淄王知諫子遜事昪子璟為¶
中書侍郎上饒郡公遜子徐君事璟子煜為其秘書郎¶
賜緋魚袋宋既受命平天下俘李氏以歸徐君亦隨之¶
京師得為太常寺大祝不樂棄官歸江南久之為殿中¶
丞監楊州税以死子天錫為秘書丞亦死女四人其第¶
二女與季皆嫁吕氏徐君死祥符間後四十餘年嫁吕
<pb:KR4d0054_WYG_044-6b>
氏女有子倚始𦵏徐君與徐君之母李氏妻陸氏於楊¶
州之某原方徐氏之先與楊氏俱起東南收其土地而¶
有之遭行宻子弱徐氏實任其國至昪遂代呉而徐氏<md:KR4d0054_SBCK_044-5a>¶子孫亦皆據士民之上有王公之勢於其一時富貴之¶
際豈非盛哉百年之後其世凌遲至於徐君遂死而無¶
以𦵏𦵏於異姓之孫盛衰之變何其速也然自前世無¶
不皆若此富貴之不可以久恃亦何必異也而世之不¶
安其命者方枉義挈挈以覬幸其偶得之者又惴惴恐
<pb:KR4d0054_WYG_044-7a>
失之是真可以常處也哉初東南之地既入於有司天¶
子憐士民許皆復田其故所有地徐君之地為尤多多¶
不取有冐徐君之地以賣之者亦不問是以其貧甚而¶
徐君獨自得徐君諱元榆字僊材好學善屬文吏部賈¶
黄中嘗試其書判曰元白不足多也尤能詩詩數百篇¶
號南歸集大扺多慨其不得志徐君之所以自見也嫁<md:KR4d0054_SBCK_044-5b>¶吕氏女之夫名某憐徐君之死無以𦵏死以屬其子倚¶
倚貧甚能自力卒𦵏徐君而就其父志銘曰
<pb:KR4d0054_WYG_044-7b>
富吾不争可謂既好之貧吾不懟可謂又安之諧歸此¶
丘女子之為永昭厥聲維此銘詩¶
　　　永州軍事推官孫君墓誌銘¶
黟縣之孫氏有起進士為尚書工部郎中廣南西路轉¶
運使以卒者諱杭以文學見於世其𦵏在黟之上林有¶
子亦起進士為永州推官以卒卒時年二十有八者諱¶
適亦以文學見稱𦵏在其父之左將𦵏其弟邈以告而¶
乞銘於南豐曽鞏其序曰孫氏世家富春唐有徙歙之
<pb:KR4d0054_WYG_044-8a>
黟縣者諱師睦始自别為黟縣之孫氏師睦生延緒延<md:KR4d0054_SBCK_044-6a>¶緒生旦旦生遂良以子恩為尚書職方員外郎職方生¶
工部工部實生君君年十有四辭親學問江東已有聞¶
於人往從臨川王安石受學安石稱之後主越州上虞¶
簿去以父恩得永州父卒萬里致喪疾不忍廢事既𦵏¶
㩦扶幼老将就食淮南疾益革遂卒於池州大安鎮實¶
至和二年始工部為御史不合而出及使南方仆且起¶
遽卒君尤自力學行謂藴必發其在君又止此君於學
<pb:KR4d0054_WYG_044-8b>
問好其治亂得失之説不狃近卑於為文以古為歸不¶
夸以浮雖素羸不廢書雖進不㤀以止既肆而通矣而¶
不得極其志其銘曰¶
孫世來黟拔身艱故為世聞家始自工部工部孰有有<md:KR4d0054_SBCK_044-6b>¶書百篇永州之學自其父傳其果以力其敏以明内有¶
其質外以華英再以不就其後當侈君不有子君多兄
弟¶
　　　尚書都官員外郎王公墓誌銘
<pb:KR4d0054_WYG_044-9a>
王氏其先太原人世久遷徙而今家撫州之臨川公諱¶
益字舜良曽祖諱某不仕祖諱某以子故贈尚書職方¶
員外郎考諱某以公故即其家拜衛尉寺丞公祥符八¶
年舉進士及第初為建安主簿時尚少縣人頗易之及¶
觀公所為乃皆大畏服其督賦税未嘗急貧民或有所¶
笞罰唯豪劇吏耳以故建安人尤愛之嘗病闔縣為祠¶
禱改臨江軍判官軍多諸豪大姓之家以財力自肆而¶
二千石亦有所挾為不法吏乘其然乾没無所忌公至<md:KR4d0054_SBCK_044-7a>¶
<pb:KR4d0054_WYG_044-9b>
以義折正二千石使不能有所縱以明憚吏使不敢動¶
摇居頃之部中肅然諸豪大吏見公皆側目而視至以¶
鄙言目公曰是不可欺也卒不得已以他計出公領新¶
淦縣縣以治聞去改大理寺丞知廬陵縣又改殿中丞¶
知新繁縣縣有宿奸數人公既繩以法其餘一以恩信¶
遇之嘗踰月不笞一人知韶州改太常博士尚書屯田¶
員外郎嶺以南素習於夷無男女之别日浸月滋為吏¶
者師耳目謂俗止如此凡姦事雖得有可已者皆不究
<pb:KR4d0054_WYG_044-10a>
公曰夫所謂因其俗豈謂是耶居郡求姦事最急苟有¶
萌蘖一切擿發窮治之屬縣翁源多虎公教捕之令欲¶
媚公言虎自死者五輿之致州為頌以獻公使歸之曰<md:KR4d0054_SBCK_044-7b>¶政在徳不在異州有屯兵五百人代者久不至欲謀為¶
變事覺一郡皆駭公不為動獨取其首五人即日斷流¶
之或請以付獄公不聴既而聞其徒曰若五人者繫獄¶
當夜刼之然後衆乃服韶居南方雖小州然獄訟最多¶
號難治公既以才能治之有餘遂以無事又因民之暇
<pb:KR4d0054_WYG_044-10b>
時為之理營驛表坊市道巷使皆可以久逺為後利歸¶
丁衛尉府君憂服除通判江寧府改都官員外郎二千¶
石常以事倚公公亦為之盡寳元元年二月二十三日¶
以疾卒於官享年四十六母謝氏封永安縣君娶徐氏¶
又娶呉氏封長夀縣君子男七人曰安仁曰安道曰安¶
石曰安國曰安世曰安禮曰安上女一人嫁張氏處者<md:KR4d0054_SBCK_044-8a>¶三人安石今為大理評事知鄞縣慶歴七年十一月上¶
書乞告𦵏公明年某月詔曰可遂以某月某日與其昆
<pb:KR4d0054_WYG_044-11a>
弟奉公之喪𦵏江寧府之某縣某處吾嘗聞鄉里長老¶
言公為人倜儻有大志在外當事輒可否矯矯不可撓¶
及退歸其家歛色下氣致孝於父母致愛於族人之間¶
委曲順承一以恩自克位不滿其意故在外之所施用¶
者見於小而已今吾所書是也其大可知則家行最篤¶
已先人嘗從公遊其言亦然而吾又與安石友故得知¶
公事㝡詳其將𦵏也使者以安石之述與書來請銘遂¶
為之銘其尤可哀者也
<pb:KR4d0054_WYG_044-11b>
公堂有母老不覺哀公庭有子仁孝而才世所可喜公<md:KR4d0054_SBCK_044-8b>¶兩棄之莫不皆死公有餘悲¶
　　　衛尉寺丞致仕金君墓誌銘¶
今上皇祐二年祀明堂推恩羣臣祕書丞金君得以其¶
父為大理評事致仕五年郊金君為太常博士又得以¶
其父為衛尉寺丞惟衛尉府君諱某字温叟浮梁人初¶
君之考贈大理評事諱某有三子伯曰鼎臣為某軍節¶
度掌書記仲曰汝臣為太常博士季即君兄弟俱舉進
<pb:KR4d0054_WYG_044-12a>
士書記與仲既起家君因不復肯就舉曰吾兄弟不可¶
俱去吾親也後三十餘年卒以有子為丞云君有四子¶
曰君著曰君佐曰君卿博士也曰君佑兄弟又皆舉進¶
士博士既有名秩于朝三子皆復養於家葢其父子兄<md:KR4d0054_SBCK_044-9a>¶弟之出處如此何其相似也當是時宋興已百年博¶士
方以材自起於賤貧欲以其所為為天下慨然有志¶者
也君獨自得於大山長谷之間日從子孫來四方之¶客
與夫鄉人之老詩書樽席之側嘯歌息偃以㤀其年¶隤
<pb:KR4d0054_WYG_044-12b>
然遂其志者也遭天子既宗祀明堂顧朝士大夫皆¶褒
崇其親欲以風示天下命書寵章降於其家顯榮一¶時
夀考康寧有孫有曽以承以翼何其祥也君為人簡¶易
無町畦能事父兄衣食奉養自與者嘗取其薄嘗有¶盜
其牛羊巳又盜其所乘馬者君知之皆不校盜卒自¶悔
以伏葢君之質與其恕又有足多者如是也生於淳¶化
之庚寅卒於嘉祐之丁酉遺命三月而𦵏從薄遂以<md:KR4d0054_SBCK_044-9b>¶其
年十二月四日𦵏於饒州浮梁縣萬户山之前夫人¶徐
<pb:KR4d0054_WYG_044-13a>
氏累贈夀安縣君君之歿也有子四人女六人孫男¶九
人女十二人曽孫男三人女二人金氏或曰出少昊¶金
天氏或曰出漢侍中秺侯傳至孫則亡至曽孫復侯¶而
秺侯有弟倫倫子若孫四世六人皆侍中以忠孝名¶尊
顯於世世稱金氏云至君之先皆家京兆唐僖宗時¶有
令浮梁者遭黄巢亂徙人築險自保所活人以數萬¶因
留治之凡十有七年遂家浮梁以功至檢校尚書右¶僕
射昭信軍節度使諱某君曽祖也子諱某君祖也博¶士
<pb:KR4d0054_WYG_044-13b>
以君之外孫尚書屯田員外郎臧論道之狀來屬曰¶子
為我銘吾親吾死足矣鞏不敢辭銘曰<md:KR4d0054_SBCK_044-10a>¶卑少恭老惟物之常即强棄父廼理之亡帝用慨然尊¶
祀明堂顧褒耋夀風示九有君勢之亨與享其榮擁笏¶
巍巾於家以息有子有孫嚴嚴我側志無不得君子之¶
祥銘以發之君子之光¶
　　　撫州金谿縣主簿徐洪墓誌銘¶
嘉祐元年䖍州安逺闕縣令建安徐洪以撫州金谿主
<pb:KR4d0054_WYG_044-14a>
簿攝安逺事明年八月十一日死安逺十二月其父尚¶
書屯田郎中舉以書告君之故人南豐曽鞏曰子為我¶
銘洪之墓遂考次君世序行已歴官卒𦵏之終始銘於¶
其墓曰君曽大父某某官大父某某官君字孺興為人¶
有大志讀書好其治亂得失之大㫖為文長於辨説其<md:KR4d0054_SBCK_044-10b>¶奔放馳騁上下反復之際有足壯也未冠聲號聞四方¶
初中進士除洪州司户參軍不就退居大江之南好倜¶
儻非常之竒節不肯少屈於人居八年以父命始强出
<pb:KR4d0054_WYG_044-14b>
為主簿非其好也君居家遇人無親疎豁如也樂赴人¶
之急為主簿不以非其好故怠其意其治能有愛於人¶
金谿富人錮山林之利數十年君始奪之而縣之貧人¶
賴其利葢君之所試者小其為日又近而其所既立如¶
是也享年三十有二死之若干日𦵏饒州鄱陽東門外¶
母某氏某縣君妻凌氏黄氏男一人曰還孫始二嵗女¶
四人尚幼也銘曰¶
嗚呼孺興志果而大不勝于柔以窒其外不隕其剛以<md:KR4d0054_SBCK_044-11a>¶
<pb:KR4d0054_WYG_044-15a>
亨于内胡短其施而多其與父老失子兒嬰失父維銘¶
告哀以納于墓¶
　　　太子右司禦率府副率致仕沈君墓誌銘¶
君諱某字某姓沈氏沈氏自齊太子家令約家於呉興¶
故世為呉興人至君之大父諱某考諱某始自呉興之¶
東林徙家於錢塘故今為錢塘人君以宗室宻州觀察¶
使宗旦恩即其家得為太子右清道率府副率致仕又¶
以祀明堂恩遷太子右司禦率府副率兼官檢校國子
<pb:KR4d0054_WYG_044-15b>
祭酒兼監察御史階銀青光祿大夫勲武騎尉葢宻州¶
觀察使宗旦者今天子之姪潞王之孫而其母夫人葢¶
君之姪也君為人質樸無外飾其居鄉閭寛然長者也<md:KR4d0054_SBCK_044-11b>¶其事父兄能力以嚴眎族人能愛以均雖饒財為大家¶
而衣服飲食自與尤寡約至人有急歸我則推財赴之¶
無錙銖顧惜意隣里或嵗饑輒發倉以救人有欺其財¶
者皆不校既老治其家事不肯懈曰吾先人之所以付¶
我也處其子孫不以逸曰所以使汝守吾先人之法也
<pb:KR4d0054_WYG_044-16a>
嘉祐二年三月一日以疾卒於家享年七十有六其年¶
十一月十五日𦵏錢塘之西城初娶呉氏再娶車氏某¶
縣君其𦵏也呉氏實從子三人曰曄曰晼曰時孫八人¶
曰沔曰溱曰沂曰淑曰灌曰湜曰漸曰渥曽孫三人曰¶
師楊曰師荀曰師軻時沔沂皆舉進士餘亦皆有學行¶
葢君之教也銘曰<md:KR4d0054_SBCK_044-12a>¶赫赫宗子保藩于宻天子曰嘻汝惟沈出予假汝寵錫¶
其外親東宫之屬有長衛軍命君子家俾休其老以偃
<pb:KR4d0054_WYG_044-16b>
以側服章華好天子命我匪我有求隤然順退媚于林¶
丘不藴為機不阻為畦曰逺無仇曰近無庇里巷之衣¶
惟此令人流聞餘澤化其子孫惟身之祥既夀而康惟¶
後之祥冝熾而昌惟墓有域其藏有石刻此銘詩昭示¶
無極¶
　　　寳月大師塔銘¶
君名修廣字叔微杭州錢塘人姓王氏九嵗出家學佛¶
居州之明慶院十一嵗落髮為僧景佑二年詔賜紫衣
<pb:KR4d0054_WYG_044-17a>
五年又賜號寳月大師治平某年州選為管内僧正熙<md:KR4d0054_SBCK_044-12b>¶寧元年十月感疾癸丑㑹門人與常所往來學佛之人¶
告以將終其夕沐浴更衣正坐而卒享年六十有一門¶
人曰慈化大師了性曰崇照大師了然曰賜紫衣了藴¶
以明年某月某甲子為塔𦵏君於某縣某鄉某原君為¶
人樂易慈祥有智識度量人不見其喜怒讀五經略知¶
大義頗喜為詩少羸多病始學為醫既成而有疾者多¶
歸之無貴賤貧富皆為之盡其術未嘗有所厚薄尤貧
<pb:KR4d0054_WYG_044-17b>
者或資之衣食以其故自京師至於四方自公卿至於¶
學士大夫多知其名既見皆樂從之游而鄉邑之人至¶
於羈旅游客其歸之者無不厭其意君於接之雖勞未¶
嘗有懈惓不欲之色於資之藥物衣食雖窮無未嘗有<md:KR4d0054_SBCK_044-13a>¶所計惜其應外者如此及退而處夫貧富死生之際又¶
有所不累其心故至於不能自給而未嘗動意至於且¶
死而末嘗變容改色噫是非可銘也歟銘曰¶
不以貧故累其心此學士大夫所難至於遭死生之變
<pb:KR4d0054_WYG_044-18a>
而不驚又難也君之學不同而自得者則然固不可以¶
無傳況於名聞於世行信於人故為之書尚使長存¶
　
　
　
　
　
　
<pb:KR4d0054_WYG_044-18b>
　
　
　
　
　
　
　
　元豐類藁巻四十四
