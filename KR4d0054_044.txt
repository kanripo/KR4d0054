# -*- mode: mandoku-view; -*-
#+TITLE: 南豐先生元豐類蒿
#+DATE: 2015-09-11 09:07:16.615965
#+PROPERTY: ID KR4d0054
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 44
#+PROPERTY: FILE SB04n0170-044南豐先生元豐類藁-卷第四十四.
<pb:KR4d0054_SBCK_044-1a>¶
元豊𩔖藁卷之四十四¶
　誌銘¶
　　殿中丞致王王君墓誌銘¶
君諱某字某其先琅邪人嘗徙家于蜀王君之考又徙¶
家于&KR0045;故今為揚之江都人曽祖諱錫祖諱得中為直¶
定府𫉬鹿縣今贈尚書刑部侍郎考諱汝&KR0014;為尚書都¶
官郎中贈尚書工部侍郎君少以父仕為太廟齋郎養¶
其父不忍一日去左右至卒䘮年巳四十餘始出為南¶
劒州司户參軍歴監劒州銀銅場和州司户參軍用薦¶
者監頴峒梲去為越州山隂縣尉滑峒録事參軍随州¶
唐城縣令其為銀銅&KR0163;冶者復業而&KR0010;課大溢為尉&KR0014;¶
<pb:KR4d0054_SBCK_044-1b>¶
發奸偷為録事&KR0014;治獄不撓為令&KR0014;有惠爱扵人其試¶
扵事者如此其為人居家孝友遇人和易質厚不為聦¶
明機巧以華世動俗故知之者少而君亦自&KR0002;也至年¶
七十遂上書還政遷太子中舍今上即位恩&KR0118;殿中丞¶
賜緋衣銀魚卒為熈寕五年之五月甲辰年七十有七¶
以其年十月乙酉𦵏于江都之東興寕郷馬坊里以其¶
配永嘉縣君周氏祔有子二人曰㡬大理寺丞曰深潤¶
州丹徒縣主簿皆有文行&KR0014;卋其家有女一人嫁陸氏¶
有孫男二人孫女二人尚㓜也寺丞娶余之仲妹以書¶
来乞君之墓銘余不&KR0014;辭也銘曰¶
養心以和動巳以直不為世巧安於自得𩔰不在躬寔¶
<pb:KR4d0054_SBCK_044-2a>¶
詒爾于&KR0082;鴻厥聲勒銘于此¶
　　　贈大理寺丞致仕杜君墓誌銘¶
君姓杜氏澶州濮陽人卒扵皇祐元年十月庚申𦵏扵¶
熈寕八年十月丁酉其墓在濮陽縣桂枝里之欒村以¶
夫人僊居縣太君潘氏祔君曽王考佑王考延嗣考珣¶
子男三人曰言曰宗諌皆蚤丗曰宗誨殿中丞女二人嫁¶
馬氏欒氏孫男二人曰良輔餘未名也君諱瑩宇徳温¶
贈大理評事又贈大理寺丞為人孝友温良以清静為¶
學而以淡泊自足行&KR0113;扵家而譽聞扵郷其自得者夀¶
考見扵身其有餘者流澤見扵後故其年至扵八十而¶
有子&KR0014;大其門言理之士以此多君也宗誨為人質厚¶
<pb:KR4d0054_SBCK_044-2b>¶
恬夷世俗之所爲有不爲者余爲㐮陽宗誨實僉書莭¶
度判官公事爱其所守而知其有所受也其以君之銘¶
乞扵余故不辭銘曰有以飬其内克遐者夀有以行扵¶
逺克昌者後帝原厥&KR0004;追錫命書余與此銘賁于幽墟¶
　　　胡君墓誌銘¶
君名敏生扵天僖之戊午卒時皇祐之&KR0605;夘也既卒之¶
明年𦵏扵其所家撫州金谿縣之東某里某原字某姓¶
胡氏父名晏教君學巳爲之求師又爲之求四方善人¶
君子與之接致其力不敢懈至扵老以死不敢變君亦¶
&KR0014;奉其意故君之爲進士其強學其廣記其愽問其䏻¶
文辭扵其業可以謂之修其事親其居家與人逰不見¶
<pb:KR4d0054_SBCK_044-3a>¶
其缺𧇊其約其質其不苟其寡言扵其行可以謂之脩¶
夫積其勤以至扵業之修而止薦扵郷積其謹以至扵¶
行之修而不克𩔰扵丗此卋之所以哀君也然君有可¶
以𢠢其親而不疚扵其内比扵得其欲冨貴扵一時而¶
有愧扵其心者其得失何如固易知也母某氏妻某氏¶
子某弟某君　嘗學扵余也故銘之銘曰¶
慰其親學也勤短而屯塞不伸震無垠瑑斯珉¶
　　　光禄寺丞通判太平州吳君墓誌銘¶
龍圖閣直學士給事中吳仲庻具書載其子業官丗行¶
治屬余曰吾于某不克夀不得見其志幸得名信後卋¶
則某其不泯泯尚足以慰吾忍也余爲之述曰維吳氏¶
<pb:KR4d0054_SBCK_044-3b>¶
以文學直道&KR0071;有顯人其家于晚出並茂亦多以材䏻¶
見扵世君居其間孝友䔍學有大志未見其止其不幸¶
蚤死故君既自重無所試而其家盖識君之事亦畧也¶
君以父任守將作監主簿今上即位㤙遷大常寺奉禮¶
郎是&KR0010;進士及第僉書廣濟軍判官公事上書言時事¶
有人之所難言者部多盗君請取酒&KR0163;羡錢益賞購轉¶
運使難其言君以岡詔用君議盗以衰息君以母濟陽¶
郡君蔡氏&KR0104;去官服除遷光禄寺丞通判太平州州頼¶
以治行部中視河還不入其家將行廣濟圩度姑熟溪¶
橋壞以水死年三十有三熈寜八年四月某甲子也朝¶
廷聞而官其一子君娶陳氏尚書職方員外莭亢乏女¶
<pb:KR4d0054_SBCK_044-4a>¶
前君一年死子曰塤郊社齋郎曰圻未仕女一人始五¶
&KR0010;君&KR0004;名秉禮字子鈞其先興國軍某人曽祖考某祖¶
考某贈戸部尚書仲庻名中復以君卒之二年正月某¶
甲子𦵏君南康軍都昌縣沐浴保之龍回山以陳氏祔¶
銘曰¶
家紀其行官紀其&KR0014;收科于少是紹是承維曰未試方¶
勃而起云胡不遐一跌而逝命則維為昧不可稽𢌿爾¶
萬年式諗以辭¶
　　　殿中丞監楊州稅徐君墓誌銘¶
唐之亡&KR0416;者分其地為囯以十数楊行宻有淮南稱吳¶
海州人徐温為吳將有功行宻死三子相次立温用亊¶
<pb:KR4d0054_SBCK_044-4b>¶
貴𩔰温死其飬子知誥遂代楊氏盡有江淮之地稱唐¶
去温所與為姓名者姓李氏名昪温巳子知諌事昇為¶
将死昪追以為中書令臨淄王知諌子遜事昪子璟為¶
中書侍郎上饒郡公遜子徐君事璟子煜為其秘書郎¶
賜緋魚袋宋既受命平天下停李氏以歸徐君亦随之¶
京師得為太常寺太祝不楽棄官歸江南乆之為殿中¶
丞監楊州稅以死子天錫為祕書丞亦死女四人其第¶
二父與李皆嫁吕氏徐君死祥符間後四十餘年嫁吕¶
氏女有子𠋣始𦵏徐君與徐君之母李氏妻陸氏扵楊¶
州之某原方徐氏之先與楊氏俱起東南收其圡地而¶
有之遭行宻子弱徐氏實任其國至昪遂代吳而徐氏¶
<pb:KR4d0054_SBCK_044-5a>¶
子孫亦皆㩀士民之上有王公之𫝑扵其一時富貴之¶
際豈非盛㦲百年之後其世凌遲至扵徐君遂死而無¶
以𦵏𦵏扵異姓之孫盛衰之變何其速也然自前丗無¶
不皆&KR0002;此冨貴之不可以乆恃亦何必異也而卋之不¶
安其命者方枉義挈挈以覬幸其偶得之者又惴惴恐¶
失之是真可以常處也㦲&KR0004;東南之地既入於有司天¶
子憐士民許皆復田其故所有地徐君之地爲&KR0057;多多¶
不取有冐徐君之地以賣之者亦不問是以其貧甚而¶
徐君獨自得徐君諱元榆字僊材好學善属文吏部賈¶
黄中嘗試其書判曰元白不足多也&KR0057;䏻詩詩数百篇¶
號南歸集大抵多慨其不得志徐君之所以自見也嫁¶
<pb:KR4d0054_SBCK_044-5b>¶
吕氏女之夫名某僯徐君之死無以𦵏死以属其子𠋣¶
𠋣貧甚&KR0014;自力卒𦵏徐君而就其父志銘曰¶
富吾不爭可謂既好之貧吾不懟可謂又安之諧㱕此¶
丘女子之為永昭厥聲維此銘詩¶
　　　永州軍事推官孫君墓誌銘¶
黟縣之孫氏有起進士為尚書工部郎中廣南西路轉¶
運使以卒者諱抗以文學見扵丗其𦵏在黟之上林有¶
子亦起進士為永州推官以卒卒時年二十有八者諱¶
適亦以文學見稱𦵏在其父之左將𦵏其弟邈以告而¶
乞銘扵南豊曽鞏其序曰孫氏丗家冨春唐有徙歙之¶
黟縣者諱師睦始自别為黟縣之孫氏師睦生延緒延¶
<pb:KR4d0054_SBCK_044-6a>¶
緒生旦旦生遂良以子㤙為尚書職方員外郎職方生¶
工部工部實生君君年十有四辞親學問江東巳有聞¶
扵人徃徔臨川王安石受學安石稱之後主越州上虞¶
簿去以父㤙得永州父卒萬里𦤺䘮疾不忍廢事既𦵏¶
携扶㓜老將就食淮南疾益革遂卒扵池州大安鎮實¶
至和二年始工部為御史不合而出及使南方什且起¶
遽卒君&KR0057;自力學行謂藴必發其在君又止此君扵學¶
問好其治亂得失之&KR0003;不狃近卑扵為文次古為歸不¶
夸以浮雖素羸不廢書雖進不怠以止既肆而通矣而¶
不得極其至其銘曰¶
孫世来黟拔身艱故為世聞家始自工部工部孰有有¶
<pb:KR4d0054_SBCK_044-6b>¶
書百篇永州之學自其父傳其果以力其敏以明内有¶
其質外以華英𠕅以不就其後當侈君不有子君多兄弟¶
　　　尚書都官貟外郎王公墓誌銘¶
王氏其先太原人世乆遷徙而今家撫州之臨川公諱¶
益字舜良曽祖諱某不仕祖諱某以子故贈尚書職方¶
員外郎考諱某以公故即其家拜衛尉寺丞公祥符八¶
年舉進士及弟&KR0004;為建安主簿時尚少縣人頗易之及¶
觀公所為乃皆大畏服其督賦稅未嘗急貧民或有所¶
笞罰唯豪劇吏而以故建安人&KR0057;爱之嘗病闔縣為祠¶
禱改臨江軍判官軍多諸豪大姓之家以財力自肆而¶
二千石亦有所挾為不法吏乗其然乾𣳚無所忌公至¶
<pb:KR4d0054_SBCK_044-7a>¶
以義折正二千石使不䏻有所縦以明惮吏使不敢動¶
揺居頃之部中粛然諸豪大吏見公皆側目而視至以¶
鄙言目公曰是不可欺也卒不得已以他計出公領新¶
淦縣縣以治聞去改大理寺丞知廬陵縣又改殿中丞¶
知新繁縣縣有宿奸数人公既䋲以法其餘一以㤙信¶
遇之嘗踰月不笞一人知韶州改太常愽士尚書屯田¶
員外郎嶺以南素習扵夷無男女之别日浸月滋為吏¶
者師耳目謂俗止如此凢姦事雖得有可已者皆不䆒¶
公曰夫所謂囙其俗豈謂是耶居郡求姦事最急苟有¶
萌孽一切擿發窮治之属縣翁源多虎公教捕之令&KR0082;¶
媚公言虎自死者五與之致州為頌以献公使㱕之曰¶
<pb:KR4d0054_SBCK_044-7b>¶
政在徳不在異州有屯兵五百人代者乆不至&KR0082;謀爲¶
変事&KR0116;一郡皆駭公不爲動獨取其首五人即日断流¶
之或請以付獄公不聴既而聞其徒曰&KR0002;五人者繋獄¶
當夜刼之然後衆乃服詔居南方雖小州然獄訟最多¶
號難治公既以才&KR0014;治之有餘遂以無事又因民之暇¶
時爲之理营驛表坊市道巷使皆可以乆逺爲後利歸¶
丁衛尉府君&KR0104;服除通判江寕府改都官員外郎二千¶
石常以事𠋣公公亦爲之盡寳元元年二月二十三日¶
以疾卒扵官享年四十六母謝氏封永安縣君娶徐氏¶
又娶吳氏封長夀縣君子男七人曰安仁曰安道曰安¶
石曰安國曰安世曰安礼曰安上女一人嫁張氏處者¶
<pb:KR4d0054_SBCK_044-8a>¶
三人安石今爲大理評事知鄞縣慶暦七年十一月上¶
書乞告𦵏公明年某月&KR0457;曰可遂以某月某日與其昆¶
弟奉公之䘮𦵏江寕府之某縣某處吾嘗聞郷里長老¶
言公爲人倜儻有大志在外當事輙可否矯矯不可撓¶
及退歸其家歛色下氣致孝扵父母致爱扵族人之間¶
娄曲順承一以㤙自克位不滿其意故在外之所施用¶
者見扵小而已今吾所書是也其大可知則家行最䔍¶
已先人嘗&KR0025;公逰其言亦然而吾又與安石友故得知¶
公事㝡詳其將𦵏也使者以安石之述與書耒請銘遂¶
爲之銘其&KR0057;可哀者也¶
公堂有母老不&KR0116;哀公庭有子仁孝而才世所可喜公¶
<pb:KR4d0054_SBCK_044-8b>¶
两棄之莫不皆死公有餘悲¶
　　　衛尉寺丞致仕金君墓誌銘¶
今上皇祐二年祀明堂推㤙群臣祕書丞金君得以其¶
父為大理評事致仕五年郊金君為太常愽士又得以¶
其父為衛尉寺丞惟衛尉府君諱某字温叟浮梁人&KR0004;¶
君之考贈大理評事諱某有三子伯曰鼎臣為某軍莭¶
度掌書記仲曰汝臣為太常愽士季即君兄弟俱舉進¶
士書記與仲既起家君因不復肯就舉曰吾兄弟不可¶
俱去吾親也後三十餘年卒以有子為丞云君有四子¶
曰君著曰君佐曰君卿愽士也曰君佑兄弟又皆舉進¶
士愽士既有名秩于朝三子皆復飬扵家盖其父子兄¶
<pb:KR4d0054_SBCK_044-9a>¶
兄弟之出䖏如此何其相似也當是時宋興巳百年愽¶
士方以林自起扵賤貧&KR0082;以其所爲爲天下慨然有志¶
者也君獨自得扵大山長谷之間日&KR0025;子孫来四方之¶
客與夫郷人之老詩書樽席之側嘯歌息偃以忘其年¶
隤然遂其志者也遭天子既宗祀明堂頋朝士大夫皆¶
褒崇其親&KR0082;以風示天下命書寵章降于其家𩔰荣一¶
時夀考康寜有孫有曽以承以翼何其祥也君爲人簡¶
易無町畦&KR0014;事父兄衣食奉飬自與者嘗取其簿嘗有¶
盗其牛羊已又盗其所乗馬者君知之皆不校盗卒自¶
悔以伏盖君之質與其恕又有足多者如是也生扵淳¶
化之庚寅卒扵嘉祐之丁酉遺命三月而𦵏&KR0025;薄遂以¶
<pb:KR4d0054_SBCK_044-9b>¶
其年十二月四日葬于饒州浮梁縣萬户山之前夫人¶
徐氏累贈夀安縣君君之殁也有子四人女六人孫男¶
九人女十二人曽孫男三人女二人金氏或曰出少昊¶
金天氏或曰出漢侍中秺候傳至孫則亡至曽孫復侯¶
而秺侯有弟倫倫子&KR0002;孫四丗六人皆侍中以忠孝名¶
尊𩔰扵世卋稱金氏云至君之先皆家京兆唐僖宗時¶
有令浮梁者遭黄巢亂徙人築險自保所活人以数萬¶
因留治之凢十有七年遂家浮梁以功至檢校尚書右¶
僕射昭信軍莭度使諱某君曽祖也子諱某君祖也愽¶
士以君之外孫尚書屯田員外郎臧論道之狀耒属曰¶
子爲我銘吾親吾死足矣鞏不敢辭銘曰¶
<pb:KR4d0054_SBCK_044-10a>¶
卑少㳟老惟物之常即強棄父廼理之亡帝用慨然尊¶
祀明堂頋襃耋夀風示九有君𫝑之亨與享其荣擁笏¶
魏巾扵家以息有子有孫嚴嚴我側志無不得君子之¶
詳銘以發之君子之光¶
　　　撫州金谿縣主簿徐洪墓誌銘¶
嘉祐元年䖍州安逺闕縣令建安徐洪以撫州金谿主¶
簿攝安逺事明年八月十一日死安逺十二月其父尚¶
書屯田郎中舉以書告君之故人南豊曽鞏曰子為我¶
銘洪之墓遂考次君世序行巳歴官卒𦵏之終始銘扵¶
其墓曰君曽大父某某官大父某某官君字孺興為人¶
有大志讀書好其治亂得失之大㫖為文長扵辨&KR0003;其¶
<pb:KR4d0054_SBCK_044-10b>¶
奔放馳騁上下反复之際有足壯也未冠聲號聞四方¶
&KR0004;中進士除洪州司户參軍不就退居大江之南好倜¶
儻非常之竒莭不肯少屈於人居八年以父命始強出¶
為主簿非其好也君居家遇人無親踈豁如也樂赴人¶
之急為主簿不以非其好故怠其意其治&KR0014;有爱於人¶
金谿富人錮山林之利数十年君始奪之而縣之貧人¶
頼其利盖君之所試者小其為日又近而其所既立如¶
是也享年三十有二死之&KR0002;干日𦵏饒州鄱陽東門外¶
母某氏某縣君妻凌氏黄氏男一人曰還孫始二&KR0010;女¶
四人尚幼也銘曰¶
嗚呼儒興志果而大不勝于柔以窒其外不隕其剛以¶
<pb:KR4d0054_SBCK_044-11a>¶
享于内胡短其施而多其與父老天子兒嬰失父維銘¶
告哀以納于墓¶
　　　太子右司禦率府副率致仕沈君墓誌銘¶
君諱某字某姓沈氏沈氏自齊太子家令約家扵吳興¶
故世為吳興人至君之大父諱某考諱某始自吳興之¶
東林徙家扵錢塘故今為錢塘人君以宗室宻州&KR0026;察¶
使宗旦㤙即其家得為太子右清道率府副率致仕又¶
以祀明堂㤙迁太子右司禦率府副率兼官檢校國子¶
𥙊酒兼監察御史階銀青光禄大夫勲武&KR0016;尉蓋宻州¶
&KR0026;察使宗旦者今天子之姪潞王之孫而其母夫人盖¶
君之姪也君為人質朴無外飾其居郷閭寛然長者也¶
<pb:KR4d0054_SBCK_044-11b>¶
其事父兄䏻力以嚴眎族人䏻爱以均雖饒財為大家¶
而衣服飲食自與&KR0057;寡約至人有急歸我則推財赴之¶
無錙銖頋惜意憐里　&KR0010;饑輙發倉以救人有欺其財¶
者皆不校既老治其家事不肯&KR0520;曰吾先人之所以付¶
我也處其子孫不以逸曰所以使汝守吾先人之法也¶
嘉祐二年三月一日以疾辛于家享年七十有六其年¶
十一月十五日葬錢塘之西城&KR0004;娶吳氏𠕅娶車氏某¶
縣君其葬也吳氏實從子三人曰瞱曰睕曰時孫八人¶
曰[沔-丏+丐]曰溱曰沂曰淑曰&KR0517;曰湜曰漸曰渥曽孫三人曰¶
師楊曰師荀曰師軻時[沔-丏+丐]沂皆舉進士餘亦皆有學行¶
盖君之教也銘曰¶
<pb:KR4d0054_SBCK_044-12a>¶
赤赫宗子保藩于密天子曰嘻汝惟沈出子假汝寵錫¶
其外親東宫之屬有長衛軍命君于家俾休其老以偃¶
以側服章華好天子命我匪我有求隤然順退媚于林¶
丘不藴為機不阻為畦曰逺無仇曰近無疵里巷之依¶
惟此令人流聞餘澤化其子孫惟身之祥既夀而康惟¶
後之祥宜熾而昌惟墓有域其蔵有石刻此銘詩昭示¶
無極¶
　　　寳月大師塔銘¶
君名脩廣字叔微杭州錢塘人姓王氏九&KR0010;出家學佛¶
居州之明慶院十一&KR0010;落𩬊為僧景祐二年詔賜紫衣¶
五年又賜號寳月大師治平某年州選為管内僧正熈¶
<pb:KR4d0054_SBCK_044-12b>¶
寜元年十月感疾癸丑㑹門人與常所徃来學佛之人¶
告以將終其夕沭浴易衣正坐而卒享年六十有一門¶
人曰慈化大師了性曰崇照大師了然曰賜紫衣了藴¶
以明年某月某甲子為塔𦵏君扵某縣某郷某原君為¶
人樂易慈祥有智識度量人不見其喜怒讀五經略知¶
大義頗喜為詩少羸多病始學為醫既成而有疾者多¶
㱕之無貴賤貧冨皆為之盡其術未嘗有所厚薄&KR0057;貧¶
者或資之衣食以其故自京師至于四方自公卿至于¶
學士大夫多知其名既見皆樂&KR0025;之㳺而郷邑之人至¶
于覊旅㳺客其㱕之者無不厭其意君扵接之雖劳未¶
嘗有觧卷不&KR0082;之色扵資之藥物衣食雖窮無未嘗有¶
<pb:KR4d0054_SBCK_044-13a>¶
所計惜其應外者如此及退而處夫貧冨死生之際又¶
有所不累其心故至扵不䏻自給而未嘗動意至扵且¶
死而未嘗改容変色噫是非可銘也欤銘曰¶
不以貧故累其心此學士大夫所難至扵遭死生之変¶
而不驚又難也君之學不同而自得者則然固不可以¶
無傳况扵名聞扵世行信扵人故為之書尚使長存¶
元豊𩔖藁卷之四十四¶
<pb:KR4d0054_SBCK_044-13b>¶
