# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:58
#+PROPERTY: JUAN 24

¶
<md:KR4d0054_SBCK_024-1a>¶
<pb:KR4d0054_WYG_024-1a>
欽定四庫全書
　元豐類藁卷二十四¶
　　　　　　　　　　　　　宋　曾鞏　撰

　　制誥¶
　　　吏部尚書制¶
尚書政本而吏部天官所以考擇人材以成天下之務¶
近世既失其職但受成事而已今朕既正官名且將歸¶
其屬任立法之始推行在人其於程能議功定勲頒爵
<pb:KR4d0054_WYG_024-1b>
當率厥屬謹循科條非得周材曷稱茲位某忠厚仁篤¶
秉義守正列於侍從休有令名是用選而授之其務將¶
明使朕所以作則垂憲不獨於今可行方當施之後世¶
蓋汝有稱職之美則朕有知人之明尚其懋哉無替厥服¶
　　　吏部侍郎制<md:KR4d0054_SBCK_024-1b>¶尚書本天下之務而吏部典掌選舉至於所屬之曹有¶
行封爵議勲庸稽功課之事咸以咨焉近世以來職分¶
於他司而位為虚器今朕董正治官使歸其名分者豈
<pb:KR4d0054_WYG_024-2a>
虚為哉固將循之以求其實蓋明紀綱定制度以釐百¶
工熙庶績此朕志也侍郎實貳其長非獨當修其官且¶
將推明新制以行今而傳後則其選授豈不重哉某文¶
學行義有聞於時列于從官獻納惟允是用命爾實首¶
茲選其體予所以擇而使爾之意務祗厥服使政舉法¶
行稱朕之意惟爾亦永有稱於後世可不勉歟¶
　　　户部尚書制¶
戸部之於中臺為周官司徒之職掌財賦之調度金糓<md:KR4d0054_SBCK_024-2a>¶
<pb:KR4d0054_WYG_024-2b>
之出入以待邦國之用歴唐五代征歛煩興而使名雜¶
出地官之職蓋存虚號而已今朕正名以定羣臣之位¶
辨位以責庶務之實尚書政本典領經費之司所屬尤¶
重博求天下之士以宜其官某誠篤强敏智慮精密董¶
煩治劇材力有餘民曹上卿無以易汝理財之術待汝¶
有為今歲入甚廣而歲費所餘者無幾使官用有節而¶
餘蓄可致公藏贍足而民賦可輕在爾能知其方庶幾¶
承朕之志尚懋爾守以承厥叙
<pb:KR4d0054_WYG_024-3a>
　　　户部侍郎制¶
田疇生齒之籍榖帛貨泉之計下以制民之産上以經¶
國之用地官之貳實叅總焉朕方因能以用人正名以<md:KR4d0054_SBCK_024-2b>¶授職俾服予事必惟其材某頃以通敏之姿久更要劇¶
之任往副民部孰如汝宜夫知農之艱難而有以勸助¶
視財之豐匱而有以均節使公藏贍足而私蓄羡盈朕¶
將觀爾之能爾其無懈於位¶
　　　禮部尚書制
<pb:KR4d0054_WYG_024-3b>
昔舜命伯夷典禮后䕫典樂至周并為宗伯之官今禮¶
部尚書蓋其任也威儀度數之詳聲音律吕之别莫不¶
屬焉精微之至所以統和天人順遂萬物其體可謂大¶
矣矧今典領實乂考擇天下之材夫能無曠其官以充¶
吾所以寄屬之意歴選在位今得其人某明允直清知¶
經信道制作之事舊惟討論春官古卿是用授汝朕承<md:KR4d0054_SBCK_024-3a>¶百工之敝方欲作則垂憲以成一代之典使五禮之節¶
同於天地八音之和格於祖考天下智謀材諝之士得
<pb:KR4d0054_WYG_024-4a>
而用之恃汝能稱其官庶幾輔予于治無懈于位以副¶
朕知¶
　　　禮部侍郎制¶
夫禮之節文樂之和聲所以成三材而育萬物典掌之¶
任秩亞春官朕方考正百工之名而大修法度之政其¶
於寄屬必惟其人某材出士倫學通經術宗伯之貳爾¶
往欽哉其思先王制作之方而務知治民易俗之要其¶
於理體非在於鐘鼓玉帛而已尚稱厥職以副予作則
<pb:KR4d0054_WYG_024-4b>
垂憲之心可<md:KR4d0054_SBCK_024-3b>¶　　　兵部尚書制¶
中臺政事所出兵部司馬之任所以典總師徒揚國威¶
武至於按圖辨地駕乘庫兵司存之事莫不咨焉今朕¶
考古以正官儀將使處其名者必効其實由是以推朕¶
之志明紀綱成法度焉八座之貴夫豈輕以屬人某明¶
達事幾好謀能斷列於侍從忠益居多夏官古卿是用¶
顯授朕患今之兵不與農合故因保伍之法修閲試之
<pb:KR4d0054_WYG_024-5a>
令庶夫使民知兵近於古義夫究宣朕意使吏能奉承¶
而民皆嚮勸以共武之服時汝稱職可不勉歟¶
　　　兵部侍郎制¶
夫兵天下之備誰能去之自士不出於井地而將非六<md:KR4d0054_SBCK_024-4a>¶事之人歴世以來皆知古之宜法而患夫勢之難行朕¶
獨慨然有志於是故修保伍之令明戰陣之教先王之¶
跡庶或可幾經營之勤心亦至矣惟是夏卿之亞實參¶
典領之司方正官儀尤慎推擇某材敏忠篤明習治體
<pb:KR4d0054_WYG_024-5b>
圻父之貳往惟汝諧夫能奬誘務農之民悅趨講武¶之
政馴致有漸而彌綸不踈惟無廢爾之勤可以輔朕¶之
志尚思自勉以服訓詞¶
　　　刑部尚書制¶
昔舜命臯陶曰汝作士明于五刑以弼五教蓋刑者所¶
以助治而非致治之本也其縱入輕重得失之際人之¶
舒𢡖繫焉此古之聖王所以未有不先慎罰也今朕悉<md:KR4d0054_SBCK_024-4b>¶心以正庶官之任而中臺八座典司邦禁選用之體得
<pb:KR4d0054_WYG_024-6a>
人惟艱某明允通博資以術學服采于位厥聲顯聞秋¶
官古卿是用命汝蓋前世之治斵雕為樸破觚為圜而¶
憲網踈風俗美朕甚慕焉爾尚體朕之心折民以恕使¶
辨訟自息而王政寖明可不勉歟以輔台徳¶
　　　刑部侍郎制¶
刑者所以禁人為非而聖王之所尤慎中臺總領之任¶
秩貳秋官之崇朕方正名以稽羣吏之治而大修制度¶
之文必惟其人俾服予采某慈恕忠篤明習法令叅執
<pb:KR4d0054_WYG_024-6b>
邦典莫如汝宜夫能使民無寃亦已善矣推之可以至¶
於使民無訟爾尚勉哉以承予綱紀四方之志<md:KR4d0054_SBCK_024-5a>¶　　　工部尚書制¶
昔舜咨于衆疇若予工羣臣薦垂往祗厥序蓋繕修興¶
造程衆藝飭五材國家之務不可以不屬之其人今中¶臺
起曹實踐其任矧屯田虞衡平水之職莫不𨽻焉正¶名
之初其選尤重某材力强敏周于畫計更閱内外時¶稱
汝能俾服冬官蔽自朕志夫詳明品式以訓匠建事¶使
<pb:KR4d0054_WYG_024-7a>
費省於國力寛於人至於墾地山林溝洫之政莫不¶畢
舉皆汝守也其尚懋哉以率厥屬¶
　　　工部侍郎制¶
夫飭五材程匠事國家之務所不可已也故共工之事¶
任屬非輕朕方若稽舊章財正官號思得智能之士以<md:KR4d0054_SBCK_024-5b>¶副采擇之詳某開達敏强明習典故冬官寵列俾介厥¶
司考究制度之文紀綱修繕之政在爾能舉其職以稱¶
吾經理萬事之心其尚懋哉往祗厥服
<pb:KR4d0054_WYG_024-7b>
　　　禮部制¶
朕正郡司之名而責其實歸天下之務而本之尚書故¶
郎選甚高維春官之屬禮樂所出宜得智謀材諝之士¶
以修厥官某業履望實見於世用考擇於衆莫如汝諧¶
其尚體予董正治官之意於夫創制之初明紀綱興曠¶廢
惟知其要乃能圖其詳惟悉心以祗厥服¶
　　　主客制¶
朕甚重郎吏之選欲以斂羣材責功實典客之任列於<md:KR4d0054_SBCK_024-6a>¶
<pb:KR4d0054_WYG_024-8a>
門曹維時右人宜服茲寵國家之有賞典所以待汝有為¶
　　　膳部制¶
牲豆酒膳辨其儀數而修其政春官之屬郎秩甚寵詢¶
求材實爾允僉言尚思欽承以稱推擇¶
　　　駕部制¶
輿馬輦乘之奉郵驛圉牧之治中臺要務主以郎曹敷¶
求得人俾任吾事夫駉之頌養馬之詩也蓋其大㫖曰¶
思無邪然則為政之方斯可知矣能識於是夫何逺哉
<pb:KR4d0054_WYG_024-8b>
　　　庫部¶
甲盾弓矢之器乘輿鹵簿之式武藏之任郎選甚高得¶
士於朝屬任惟允夫稽功實以勸賞朕方必行悉忠力<md:KR4d0054_SBCK_024-6b>¶於事為爾尚無懈¶
　　　都官制¶
係累舂饎之人恤其廪給而申其訴競主以郎吏國之¶
舊章爾惟惠茲宜莅厥職尚思奮勵以稱敷求¶
　　　比部制
<pb:KR4d0054_WYG_024-9a>
内外經費之事總於句考之司郎實主之位重省闥爾¶
惟明敏宜能厥官惟時懋哉以服予訓¶
　　　司門制¶
門關筦鍵之事啓閉出入之節總其籍賦而審其禁¶令
郎官之任爾允詢求尚敏勞能朕將考察¶
　　　屯田制<md:KR4d0054_SBCK_024-7a>¶率屯戍之兵服畎畝之事所以益邊省饋佐國裕民郎¶
於中臺總其政令用爾之敏宜能厥官往服寵名無忘
<pb:KR4d0054_WYG_024-9b>
奮勵¶
　　　虞部制¶
蒐田有時而澤梁有禁虞衡之守所以遂羣生而參化¶
育中臺典領咸屬汝材其思順鳥獸草木之宜以稱朕¶
愛人及物之意¶
　　　水部制¶
川瀆隄防宣其利而備其害四方萬里之逺郎實總領¶
秩甚寵焉爾以周材朕用選授夫知水之不以障而𨗳
<pb:KR4d0054_WYG_024-10a>
之使行此成法也推而見之於事待爾能稱其官<md:KR4d0054_SBCK_024-7b>¶　　　御史中丞制¶
御史府持吾邦法所以糾官邪繩不恪輔予于治非秉¶
義純篤望實敷於上下不稱其任某强毅肅哲以禔其¶
身博學精識通于世用是以考擇于衆寵以茲位夫有¶
守正向公之志又有能辨是非之明抗論於朝使賢不¶
肖忠邪不失其實此法之所以為治具而能佐吾以善¶
養人之意使汝能宜其官則朕為得其所屬尚體予訓
<pb:KR4d0054_WYG_024-10b>
其惟懋哉¶
　　　知制誥授中司制¶
典掌明命總持憲綱非博學有文强毅忠篤曷可以兼¶
斯任哉某志行清夷材資敏達更踐内外試用惟允論<md:KR4d0054_SBCK_024-8a>¶思禁掖肅正朝端蔽自朕知拔于不次惟明於體要可¶
以見於訓辭惟公於是非可以施於刺督尚懋厥守方¶
觀爾能¶
　　　中司授太中大夫制
<pb:KR4d0054_WYG_024-11a>
朕正名以定百官之位辨位以責要務之實矧風憲之¶
臣紀綱所屬曷可以不明其任哉某强敏開逺行誼仁¶
篤學通古今擢典訓辭遂持邦法宜專分職以應新書¶
是用進爾之階品在第四俾爾納忠宣力得壹意於中¶
司以董齊衆工肅正内外庶余之作則更制罔或不䖍¶
在爾懋哉知其所守¶
　　　責御史制<md:KR4d0054_SBCK_024-8b>¶中執法所以糾官邪繩不恪也其可以自為欺且怠歟
<pb:KR4d0054_WYG_024-11b>
某拔於䟽逺之中服在此位宜殫忠力以稱所䝉而按¶
劾大臣既非其實稽其分職則自餒焉朕為之優容俾¶
從薄責而進對之際公肆誕謾屬吏推窮獄辭明具論¶
其情則懷詐比其治則瘝官夫身任紀綱之司而抵冒¶
若此雖朕欲貸汝而如公議何斥守偏州尚仍階品往¶
新厥志庶蓋前愆¶
　　　御史遷郎官制¶
御史董攝紀綱肅正朝廷於政之有不當于理於臣之
<pb:KR4d0054_WYG_024-12a>
有不協于極皆得言之故吾甚重其選爾有列于此能¶
勤厥職雖歲月未乆而風望甚高今有司奏爾之課於<md:KR4d0054_SBCK_024-9a>¶法當遷吾不得留易之郎位使爾知自効能不擇官則¶
吾於報功亦有異賞爾其勉矣無忘訓言¶
　　　御史知雜制¶
臺無大夫中丞則御史之首當專决庶務實總邦憲朕¶
選於衆然後屬之其人豈不重哉某敏茂直清通於學¶
問輟自右史往踐厥司夫振舉紀綱以闡明法度糾繩
<pb:KR4d0054_WYG_024-12b>
邪慝以肅正臣工朕方虚心志在於與人為善爾能苦¶
口無患於不得其言其尚自强以允公論¶
　　　監察御史制¶
御史持國紀綱所以糾官邪齊内外選衆而授厥惟艱¶
哉爾好古知方强於自立刺察之任往其欽哉惟不回<md:KR4d0054_SBCK_024-9b>¶于
