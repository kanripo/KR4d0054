# -*- mode: mandoku-view -*-
#+TITLE: 元豐類藁
#+DATE: 2015-09-23 10:20:00
#+PROPERTY: JUAN 48

<md:KR4d0054_SBCK_047-11b>¶<md:KR4d0054_SBCK_048-1a>¶
<pb:KR4d0054_WYG_048-1a>
欽定四庫全書
　元豐類藁巻

四十八¶
　　　　　　　　　　　　　宋　曾鞏　撰
　　傳¶
　　　徐復傳¶
徐復字希顔興化軍莆田人嘗舉進士不中去不復就¶
博學於書無所不讀尤通星厯五行術數之説世罕有¶
能及者為人倜儻有大志内自飾勵不求當世之譽樂
<pb:KR4d0054_WYG_048-1b>
其所自得謂富貴不足慕也貧賤不足憂也故窮門漏¶
屋敝衣糲食或至於不能自給未嘗動其意也遇人無¶
少長貴賤皆盡恭謹其言前世因革興壞是非之理人¶
少能及然其家未嘗蓄書蓋其强記如此也康定中李¶
元昊叛詔求有文武材可用者叅知政事宋綬天章閣<md:KR4d0054_SBCK_048-1b>¶侍讀林瑀皆薦復詔賜裝錢州郡迫趣上道既至仁宗¶
見復於崇政殿訪以世務復所以為上言者世莫得聞¶
也仁宗因命講易乾坤既濟未濟又問今歳直何卦西
<pb:KR4d0054_WYG_048-2a>
兵欲出如何復對歳直小過而太一守中宫兵宜内不¶
宜外仁宗善其言復又獻所為邊防䇿太一主客立成¶
厯洪範論上曰卿所獻書為卿留中必欲官之復固辭¶
迺官其子晞留復登聞鼓院與林瑀同修周易㑹元紀¶
歳餘固求東歸仁宗髙其行禮以束帛賜號沖晦處士¶
復久遊呉因家杭州州牧每至必先加禮然復未嘗肯¶
至公門范仲淹知杭州數就復訪問甚禮重之仲淹嘗¶
言西兵既起復豫言罷兵歳月又斗牛間嘗有星變復<md:KR4d0054_SBCK_048-2a>¶
<pb:KR4d0054_WYG_048-2b>
言呉當大疫死者數十萬人後皆如其言復平居以周¶
易太𤣥授學者人或勸復著書復曰古聖賢書已具顧¶
學者不能求吾復何為以徼名後世哉晚取其所為文¶
章盡焚之今其家有書十餘篇皆出於門人故舊之家¶
復卒時年七十餘既病故人王稷居睦州欲往省之復¶
報曰來以五六月之交尚及見子稷未及往至期復果¶
已死其終事皆預自處子晞年五十餘亦致仕官至國¶
子博士復贈尚書虞部員外郎復死十餘年而沈遘知
<pb:KR4d0054_WYG_048-3a>
杭州牓其居曰髙士坊云贊曰
復之文章存者有慎習¶贊困䝉養等篇歸於退求諸已
不矜世取寵余論次復¶事頗采其意云若復自㧞汙濁
之中隠約於閭巷久而<md:KR4d0054_SBCK_048-2b>¶不改其操可謂樂之者矣¶
　　　洪渥傳¶
洪渥撫州臨川人為人和平與人游初不甚歡久而有¶
味家貧以進士從鄉舉有能賦名初進於有司連輙出¶
久之乃得官官不自馳騁又久不進卒監黄州麻城之
<pb:KR4d0054_WYG_048-3b>
茶場以死死不能歸葬亦不能返其孥里中人聞渥死¶
無賢愚皆恨失之予少與渥相識而不深知其為人渥¶
死迺聞有兄年七十餘渥得官而兄已老不可與俱行¶
渥至官量口用費掇其餘以歸買田百畝居其兄復去¶
而之官則必安焉渥既死兄無子數使人至麻城撫其¶
孥欲返之而居以其田其孥蓋弱力不能自致其兄益<md:KR4d0054_SBCK_048-3a>¶已老矣無可奈何則念輙悲之其經營之猶不已忘其¶
老也渥兄弟如此無愧矣渥平居若不可任以事及至
<pb:KR4d0054_WYG_048-4a>
赴人之急早夜不少懈其與人真有恩者也予觀古今¶
豪傑士傳論人行義不列於史者往往務摭奇以動俗¶
亦或事髙而不可為繼或伸一人之善而誣天下以不¶
及雖歸之輔教警世然考之中庸或過矣如渥所存蓋¶
人人所易到故載之云¶
　
　
　
<pb:KR4d0054_WYG_048-4b>
　
　
　
　
　
　
　
　元豐類藁巻四十八
