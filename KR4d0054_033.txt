# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:59
#+PROPERTY: JUAN 33

<md:KR4d0054_SBCK_032-13b>¶<md:KR4d0054_SBCK_033-1a>¶
<pb:KR4d0054_WYG_033-1a>
欽定四庫全書
　元豐類藁卷三十三¶
　　　　　　　　　　　　宋　曾鞏　撰
　　奏狀¶
　　　進奉熈寧

四年明堂絹狀¶
祀而嚴配王國之上儀助者駿奔人臣之常奉前件物¶
實之用篚旅以造庭阻就列以陪祠庶將心於拱極載¶
循僣冒伏積震惶
<pb:KR4d0054_WYG_033-1b>
　　　進奉熈寧七年南郊銀絹狀¶
天休不宰故大報於親郊上德難名唯駿奔於助祭兹¶
為邦禮以合人情前件物輒用土毛敢叅庭實第從臣
之嘉¶頌獨遠清光得萬國之歡心庶將薄意干冒宸扆
臣不任¶
　　　進奉熈寧七年同天節銀絹狀<md:KR4d0054_SBCK_033-1b>¶自天生德與世為歸属當載育之期敢薦無疆之祚前¶
件物輒備土毛之末用叅篚貢之餘遠守蠻荆莫預造
<pb:KR4d0054_WYG_033-2a>
庭之會仰懷象魏但祈難老之祥¶
　　　進奉熈寧八年同天節銀絹狀¶
元命在躬方啓龍興之運鴻圖集祉爰開鳦降之祥前¶
件物敢薦服官用叅庭實縁易供之薄献祝難老之殊¶
祥¶
　　　襄州乞宣洪二郡狀¶
右臣今任至今年九月成資巳蒙差太常少卿孫頎替¶
臣成資闕今臣去替秪有數月竊念臣為有私便欲乞
<pb:KR4d0054_WYG_033-2b>
就移洪州或宣州一任情願守待遠闕謹具狀奏聞伏<md:KR4d0054_SBCK_033-2a>¶候勅㫖¶
　　　奏乞囬避呂叔卿¶
右臣伏奉勅命就差權知洪州軍州事充江南西路兵¶
馬都鈐轄巳發來赴任次今覩呂叔卿授江西轉運副¶
使伏縁臣先任齊州得替後呂叔卿為京東路察訪於¶
齊州多端非理求臣過失頼臣無可捃拾兼臣弟布與¶
呂惠卿又有嫌隙二事皆中外共知今叔卿任江西監
<pb:KR4d0054_WYG_033-3a>
司洪州在其統属須至陳乞囬避伏乞指揮檢會臣先¶
奏乞移洪州或宣州或東南一般州郡臣為母親現在¶
饒州迤邐前去饒州伺候朝㫖¶
　　　奏乞與潘興嗣子推恩狀<md:KR4d0054_SBCK_033-2b>¶右臣伏覩本州人試將作監主簿潘興嗣五歲以父任¶
得官二十二歲授江州德化縣尉不行熈寧二年朝廷¶
察其髙以為筠州軍事推官不就今年五十六歲安於¶
静退三十餘年臣竊以康定中徐復以處士収用辭不
<pb:KR4d0054_WYG_033-3b>
就得官其一子近王囬孫侔皆以幽潜見録命下而囬¶
巳死亦得官其一子李覯以國子直講退歸死十年亦¶
得録其後則國家之於激奬亷退既肆其所守又恩及¶
其世盖有故事今與王囬同時見録之人有孫侔而後¶
又有興嗣處幽不改其操皆巳白首然未有為上聞者¶
故其子獨未蒙恩竊以康定至今幾四十年士之抗志¶
於隱約而為朝廷所知者止此數人盖枯槁沉溺其守<md:KR4d0054_SBCK_033-3a>¶至難故其人至少為國家者取而顯之使天下皆知士
<pb:KR4d0054_WYG_033-4a>
之特立無求於世者不為上之所遺則自重者孰不勉¶
浮競者孰不悔可謂施約而勸博寵録之所以勵世其¶
實在此臣故敢以聞伏惟陛下幸察侔及興嗣躬難進¶
之節遭遇聖時用王囬徐復李覯為比加恩其子使斯¶
人不卒窮於閭巷足以明示天下興嗣有子羣年二十¶
六歲孫侔今家眞州謹狀奏聞伏候勅旨¶
　　　奏乞復呉中復差遣狀¶
右臣復見提㸃本州玉隆觀龍圖閣直學士給事中呉
<pb:KR4d0054_WYG_033-4b>
中復年六十六歲精力未衰志意甚壯歴事累朝嘗任¶
諫官御史以直道正言能稱其職又任邦伯理兵治民<md:KR4d0054_SBCK_033-3b>¶皆有可紀孔子曰如有所譽者其有所試矣如中復之¶
材有巳試之效可謂明白方今中外任使嘗患乏人如¶
中復者豈可遂其閒逸欲乞召至左右使典司獻納或¶
委以藩鎭使剸治煩劇必能上副憂勤不負寄任況中¶
復年未當退又無疾病處之㪚地衆謂非宜伏望早賜¶
收用以稱朝廷尚賢求舊之意臣忝任州長不敢不言
<pb:KR4d0054_WYG_033-5a>
謹具狀奏聞伏候勅旨¶
　　　辭直龍圖閣知福州狀¶
右臣準洪州送到勅牒一道授臣直龍圖閣就差權知¶
福州交割本職公事以次官員發赴本任者孤遠之臣¶
幸蒙收擢聖恩深厚誼豈敢辭伏念臣老母年髙近歲<md:KR4d0054_SBCK_033-4a>¶多病臣弟布巳移知廣州見赴本任臣若更適閩越則¶
兄弟並就遠官犬馬之志不勝徬徨伏望聖慈矜憫特¶
寢新命與臣一便地差遣所有勅牒臣未敢祗受巳牒
<pb:KR4d0054_WYG_033-5b>
洪州寄軍資庫收管臣巳交割本職公事與以次官員¶
不敢於舊任處久住見迤邐前來聴候指揮謹具狀奏¶
聞伏候勅旨¶
　　　福州舉知泉州陳樞久不磨勘特與轉官狀¶
右臣體訪得轄下知泉州尚書屯田員外郎陳樞不下¶
磨勘文字巳十五年中間曾遇覃恩改官其於綿歴歲¶
月積累勞能則考課常法蓋未及之列於郎曹為日已¶
久方當朝廷崇尚廉素誡抑浮競之時樞獨安於冲靜<md:KR4d0054_SBCK_033-4b>¶
<pb:KR4d0054_WYG_033-6a>
所守如此况樞操履純篤出自天資治行循良見於衆¶
論自歴州縣及任淮南提㸃刑獄與今來再任泉州所¶
至風績皆可稱記伏乞特降指揮下審官東院檢會樞¶
合該磨勘月日采其久不自陳特與優轉名曹以奬恬¶
退臣沗備寄任不敢不言謹具狀奏聞伏候勅旨¶
　　　福州奏乞在京主判閒慢曹局或近京一便郡狀¶
右臣輒露悃愊仰干旈扆臣母老多病見居京師臣任¶
福州臣弟布任廣州相去皆數千里臣犬馬之志寔不
<pb:KR4d0054_WYG_033-6b>
遑寧臣昨移福州之日曾乞哀憐改授近地尋奉聖旨¶
不允不敢再請臣既到任属所部之内冦孽遺類往往¶
尚聚山谷居人未寧遠近疑駭而州之属邑又有出於<md:KR4d0054_SBCK_033-5a>¶旱饑之後臣於此時正當竭其駑鈍復不敢以私計自¶
陳自去冬及今春以來上頼朝廷威德蟻聚餘㓂悉又¶
殄除田疇之間連獲登稔今山海清謐千里宴然里閭¶
相安粟米豐羡臣於所部乃無一事可以自効况臣到¶
任今年八月巳及一年遠去庭闈為日巳久晨昏之戀
<pb:KR4d0054_WYG_033-7a>
誼難苟止則臣可以乞恩寔在今日伏見朝廷至仁比¶
來羣臣之中有欲便於養親者並蒙聽許况臣母子各¶
巳白頭兄弟二人皆任遠地今臣於官守又無可以驅¶
馳之事伏望聖慈憫惻以臣老母見在京師與臣一在¶
京主判閒慢曹局差遣或就移近京一便郡庶便親養¶
臣雖糜殞曷報聖恩臣不任惶懼戰汗激切屏營之至<md:KR4d0054_SBCK_033-5b>¶　　　移明州乞至京迎侍赴任狀¶
右臣昨以老母在京而臣知福州臣弟布知廣州相去
<pb:KR4d0054_WYG_033-7b>
各數千里幸臣所部之内盗賊殄除年穀豐稔臣於守¶
官既無驅馳之事而臣到任巳及一年遠去庭闈為日¶
巳久奏乞聖慈哀憐以臣老母見在京師與臣一在京¶
主判閒慢曹局差遣或移臣近京一便郡庶便親養尋¶
准中書劄子巳降勅命差臣權判太常寺兼禮儀事奉¶
聖㫖仰臣交割職分公事訖發來赴闕臣遂起離前來¶
至洪州覩進奏院報巳差臣知明州伏念臣巳奔馳在¶
路屈指計日望至親側竊計臣老母之心聞臣而來倚
<pb:KR4d0054_WYG_033-8a>
門之望固巳深切今母子垂欲相見而臣忽他改差遣<md:KR4d0054_SBCK_033-6a>¶晨昏之戀既未得伸迫急之誠惟知涕泗且臣母子各¶
巳白首臣母近歲多病臣弟布又知桂州私門之内長¶
子二人皆違左右而臣於兄弟之内又最居長犬馬之¶
志豈敢苟安况今所得明州足可迎侍臣不敢别有陳¶
乞欲望出自聖恩特賜矜憫許臣徑馬暫至京師迎侍¶
老母赴任不敢别有住滯伏惟天地之德哀而憐之臣¶
欲候授勅後陳此懇誠臣見在道路恐慮勅命附遞前
<pb:KR4d0054_WYG_033-8b>
來或致遲延須至便具奏請所貴早得指揮不致别有¶
畱滯臣見水路前去所有朝㫖乞降至眞州以來付臣¶
謹具狀奏聞伏候勅㫖¶
　　　明州奏乞囬避朱明之狀<md:KR4d0054_SBCK_033-6b>¶伏為本路提㸃刑獄朱明之是臣母之親堂弟牒明州¶
檢到勅條竊慮合該回避須至奏聞者右謹具如前乞¶
賜檢會如合該囬避欲望聖慈念臣在外十有一年巳¶
更六任幸遇非常之主職與内朝而自陛下即祚以來
<pb:KR4d0054_WYG_033-9a>
未得一親玉色人臣愛君惓惓希慕之心未能自棄為¶
日巳久兼臣昨任福州已係遠地迎侍不得即今老母¶
多病見在京師人子之義晨昏之戀固難苟止二者於¶
臣之心實為迫切如臣合當避親臣不敢陳乞在京差¶
遣只乞對移陳蔡一郡許臣暫至京師迎侍老母赴任¶
使臣仰得就日月之光俯得伸犬馬之養臣至孤至遠¶
之迹抱此微誠如不自言誰當為臣言者伏惟陛下天<md:KR4d0054_SBCK_033-7a>¶地父母哀而憐之出自聖慈特賜矜許臣不任臣子區
<pb:KR4d0054_WYG_033-9b>
區激切之情謹具狀奏聞伏候勅旨¶
　　　進奉元豐元年同天節功德疏狀¶
彌月開祥本周家之極盛千秋紀節繇唐室之寖昌矧¶
属熈朝寔標華旦是敢䖍遵象教恭啓法筵傾率土之¶
歡心祝後天之遐算庶偕動植永頼生成¶
　　　進奉元豐元年同天節銀狀¶
鳦鳥之詩本商人之所自出生民之什原周室之所繇¶
興矧属休辰寔開令節生成之造雖難稱於大恩愛戴
<pb:KR4d0054_WYG_033-10a>
之心庶可將於薄物用祝乾坤之久永為夷夏之依¶
　　　進奉元豐二年同天節銀絹狀<md:KR4d0054_SBCK_033-7b>¶人神祐助是開彌月之祥夷夏歸依方祝後天之算前¶
件物旅於庭實出自土毛仰睎北極之尊用將微意願¶
固南山之壽永庇羣生¶
　　　移知亳州乞至京迎侍赴任狀¶
右臣五月二十日伏奉勅命就差知亳州既近輦轂又¶
便庭闈仰荷天恩俯從人欲非臣淺薄所能報稱伏念
<pb:KR4d0054_WYG_033-10b>
臣前奏中具陳在外十有一年巳更六任幸遇非常之¶
主職與内朝而自陛下即祚以來未得一親玉色人臣¶
愛君惓惓希慕之心未能自棄為日巳久兼臣昨任福¶
州巳係遠地迎侍不得即今老母多病見在京師人子¶
之誼晨昏之戀固難苟止二者於臣之分實為迫切如<md:KR4d0054_SBCK_033-8a>¶臣合當避親臣不敢陳乞在京差遣只乞對移陳蔡一¶
郡許臣暫至京師迎侍老母赴任使臣仰得依日月之
光¶俯得伸犬馬之養今臣幸蒙恩詔移守亳州如臣所
<pb:KR4d0054_WYG_033-11a>
請¶况亳州去京不遠欲乞許臣暫至京師迎侍老母赴
任¶臣見巳交割訖發離前來所有囬降朝旨乞降至泗
州¶付臣謹具狀奏聞候勅旨¶
　
　
　
　
　
<pb:KR4d0054_WYG_033-11b>
　
　
　
　
　
　
　
　元豐類藁巻三十三
