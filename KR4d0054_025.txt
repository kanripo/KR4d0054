# -*- mode: mandoku-view; -*-
#+TITLE: 南豐先生元豐類蒿
#+DATE: 2015-09-11 09:07:15.803471
#+PROPERTY: ID KR4d0054
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 25
#+PROPERTY: FILE SB04n0170-025南豐先生元豐類藁-卷第二十五.
<pb:KR4d0054_SBCK_025-1a>¶
元豐類藁卷之二十五¶
　　制誥¶
　　　祕書監制¶
帝王之治必有圖籍之蔵又擇當世聦明㧞出之士聚¶
於其間使得漸磨文學之益奨成其材以待國家之用¶
故書省之設吾不計近功而要於廣畜徳所以厚其禮¶
秩而艱於用人庻以明朕好古樂善之勤而勵學士大¶
夫之行也某多識慱聞操守純䔍諸儒所尚令問惟舊¶
延䖏兹位蔽自朕知夫尊其所聞而行之不倦使輔於¶
世教而其効可言非獨優㳺册府而巳在爾自強以承¶
朕志¶
<pb:KR4d0054_SBCK_025-1b>¶
　　　著作郎制¶
麟䑓著作之任郎以詞學為之必惟其人爾以材選惟¶
能明扵理要乃可見於文章其尚敏於厥脩朕方觀汝¶
之効¶
　　　秘書郎制¶
秘蔵四部之圖籍郎所守也職清秩羙必也属之其人¶
爾以材稱俾服兹選尚惟敏於畜徳朕方觀汝之能¶
　　　正字制¶
是正文字之官實為儒學之選宜躰育材之意勉思畜¶
徳之勤¶
　　　殿中監制¶
<pb:KR4d0054_SBCK_025-2a>¶
分職殿内參侍左右監緫六尚之官以供服御之事位¶
視九列禮秩甚優正名之𥘉考擇惟慎某明習吏治勞¶
閱有聞選於在廷俾踐厥任往其祗飾無忘訓詞¶
　　　殿中丞制¶
丞扵殿内參緫六尚之官而察其稽失出於公選首以¶
材升尚務欽承方觀汝効¶
　　　太常丞制¶
丞於奉常叅揔禮樂之事祠祝之義惟學古知方乃能¶
不失其守尚務秪飾以服官箴¶
　　　衞尉卿制¶
典領宿衞之官地親責重位在九列禮秩甚隆考擇其¶
<pb:KR4d0054_SBCK_025-2b>¶
人属任惟慎某忠䔍謹信濟以材敏周廬屯候之士武¶
庫弓鎧之噐往顓楤治僉曰汝諧其尚懋㢤以祗朕命¶
　　　太僕卿制¶
書曰僕臣正厥后克正盖親近左右有輔導之義矧車¶
府廐馬牧監之政莫不咨焉非得其人曷稱厥位某材¶
質敏明乆更器使司馭之選汝惟克諧其祗厥官以服¶
朕命¶
　　　大理卿制¶
折獄詳刑之事朕所重也典領之官位在九列正名之¶
始選用非輕某明習吏治通於法今廷尉之任僉曰汝¶
諧往其欽㢤以率厥属¶
<pb:KR4d0054_SBCK_025-3a>¶
　　　國子祭酒司業制¶
學校之法雖使之通經術治文字然要其犬致則在於¶
明上之敎以導民飬人之材以成俗故師氏之位必惟¶
其能某質性粹冲術業通愽訓誨之任宜正寵名夫行¶
其所知以先游學之士使風化之出自京師始侍爾稱¶
職可不懋㢤¶
　　　太學博士制¶
愽士以文學為官往者列於成均其秩未正朕登之朝¶
序所以尊庠序之教而勵士大夫也爾以經行選用往¶
服厥官盖尊其所聞以誘率學者汝之守也惟是懋㢤¶
　　　少府監制¶
<pb:KR4d0054_SBCK_025-3b>¶
百工伎巧之事展采俻物之政典領之任位視列卿正¶
名之𥘉考擇惟慎某明習吏治勞閱有聞選扵僉言俾¶
踐厥職尚其祗飾以服訓詞¶
　　　軍噐監制¶
繕治戎械訓工程作之任置監典領禮秩甚隆正名之¶
𥘉考擇惟慎某明習吏事勞閱有聞選扵在廷俾踐厥¶
位聞其祗飾以服訓詞¶
　　　太宗正丞制¶
司宗之於國族門内之治也然合逺近之属而齊之有¶
不得專扵爱者其扵斟酌緩急㤙義之際信難䖏㢤故¶
其属有丞以參聴其事而交脩其官考擇爾能俾在兹¶
<pb:KR4d0054_SBCK_025-4a>¶
■夫親九族以刑萬邦此有國之先務也其躰朕心徃¶
從而長服兹是訓以欽厥司¶
　　　諸丞制¶
丞扵有司參其政事而察其稽失以材選用尚懋爾勤¶
　　　知開封府制¶
開封府朕建國焉天下所並湊衆大而俗雜尹正之寄¶
非仁䔍公勇材任煩劇不䏻稱其職今朕脩㝎官儀正¶
其名號固将考求其實使効見扵事則用人之際豈輕¶
也㢤某爽邁開逹練習治軆閱試惟舊功用顯白處以¶
兹任莫如汝諧夫慈惠足以煦飬惸弱剛嚴足以帖伏¶
奸強然導民之方尚有可識使四方有以觀則而朕有¶
<pb:KR4d0054_SBCK_025-4b>¶
以仰成在汝勉㢤以稱朕命¶
　　　開府儀同三司制¶
開府之扵榮名重矣矧優其禮命視于三事故其品為¶
第一所以隆崇大臣古今之通制也朕順于舊典考正¶
官儀惟是首扵文階是用制其禄入秩莫厚焉非時宗¶
工夫豈虚授某材資桀異識慮閱深莊重足以鎮浮精¶
明足以成務熈帝之載有賛元經軆之庸提将之符有¶
折衝綏逺之效今百揆攸叙方内靖嘉時乃之功助朕¶
致此是用峻其名秩申此寵章夫襃有功顯有徳朕於¶
尊奨近輔之心可謂至矣親百姓撫四夷爾於将順朕¶
志之義可不懋㢤尚軆至懐徃承厥叙¶
<pb:KR4d0054_SBCK_025-5a>¶
　　　開封府獄空轉官制¶
京師天下之聚俗雜五方之民至扵智或侵愚強或陵¶
弱巧偽滋出獄訟繁興統理之難爲日巳乆某明敏開¶
逹曉習吏事輟自禁近属之尹正以公扵奉上之志絶¶
阿以附下之私摘發姦欺動而必中弹治豪右勇扵敢¶
爲使縲絏無非罪之嗟囹圄有空虚之效求之近歲罕¶
能及此聞于朕徳時惟汝加夫賞所以襃善而勸衆也¶
進官一䓁疇爾之庸其尚懋㢤以永来譽¶
　　　樞宻遷官加殿學士知州制¶
典國樞要之臣恊相帷幄之謀弥綸疆之事夙夜不懈¶
風力施扵省决精明用扵思慮盖勤且煩如是而厯時¶
<pb:KR4d0054_SBCK_025-5b>¶
且乆豈朕優礼耆舊之意欤某忠加恵和徳操惟邵先¶
帝所遺以輔朕躬當國本兵庶言惟允而屡辭㡬政毎¶
請弥確志不可易朕所重違是用改進文階延升祕殿¶
乃眷東夏䖏以近藩衍食真封併加寵数朕扵隆崇近¶
輔時其劳逸使得自檡出入之宜可以爲有㤙矣尔扵¶
迺心王室罔以内外無忘益勵始終之節其可以不勉㢤¶
　　　侍讀制¶
盖用儒學之臣入閤侍讀所以考質疑義非專誦習而¶
巳其列扵分職始自開元而朕尤意嚮之某博通今古¶
服在從官兹選甚高属爾惟允朕以未聞扵史者䆒觀¶
前世之変而至夫理亂興壊之際未嘗不反復焉其悉¶
<pb:KR4d0054_SBCK_025-6a>¶
所知以輔朕志是為爾守其徃欽㢤¶
　　　殿前都指揮使制¶
朕擇材勇之士備宫屯之兵以宿衞京師填附方夏置¶
帥殿陛属之董齊非強毅忠劳閱試惟舊不在兹選豈¶
非重欤某䔍實沉雄明扵䇿慮護邉制敵身有顯庸兹¶
用命爾就列大廷典綏王旅建旄立纛為囯藩翰爰田¶
真食並錫寵㤙夫兵有擊刺射馭之能有坐作進退之¶
法敎習可以程其技莭制可以閑其侮然能使之合心¶
一力則在知所以附之能使之取威决勝則在知所以¶
用之審如是焉厥惟難矣盖熟之扵易所以圖其難得¶
之扵素所以應其変非造刑而後㝎計非合戦而後屈¶
<pb:KR4d0054_SBCK_025-6b>¶
人故師飽扵逸而朝廷尊馬肥扵休而夷狄叙惟予之¶
武以無敵扵四方則爾之良亦有聞扵来世徃遵辭訓¶
以服厥官¶
　　　使相制¶
在昔大雅所歌成周之盛吕侯申伯並為國藩休父太¶
師實将王旅出入踐更之雖異中外屏毗而則均時予¶
宗臣分保近服盖循斯義以告在廷某精慮造微翹材¶
絶衆崇論閎議富于文辭強識慱聞飽扵術學繇禁林¶
之献納任廊廟之弼諧浸更歲時休有功烈而屡形懇¶
請願避煩㡬雖敦譬之甚勤願壮懐之難奪是用錫之¶
土宇寵以莭旄視宰路之䓁威益爰田之㤙数徃釐東¶
<pb:KR4d0054_SBCK_025-7a>¶
夏外倡庻邦予有式群辟之典彛爾其底迪予有覃四¶
方之徳澤尔其布宣以夾輔扵本朝以阜康扵生齒配¶
于前哲属在老成其代天工矧乆聞扵大政迺心王室¶
尚思告扵嘉猷¶
　　　莭度使制¶
有地千里治兵與民内衞京師外拊疆埸非文武器幹¶
望臨一時朕所寵嘉不在兹選某温良能断沉静善謀¶
直道著扵當官周材見扵經務承流宣化善政有聞雖¶
逺折衝壮猷彌顯是用錫之土宇授以莭旄生齒寔繁¶
属爾以安輯師屯甚衆諉爾以訓齊以作股肱之良以¶
為國藩輔之重無忘忠力庻訖外庸惟亮天功待汝守¶
<pb:KR4d0054_SBCK_025-7b>¶
四方之効無輕民事副于安百姓之心尚軆眷懐豈煩¶
多訓¶
　　　莭度加宣徽制¶
維昔牧伯長師之官有土與民共于外服所以為國藩¶
輔仐方鎮之任連数十城之地籍兵與衆而授之建旄¶
立纛殿于大邦以作衞王室亦惟用稽于古非文武之¶
特才擅一時孰能稱兹選哉厥有顯庸冝加寵命迺揚¶
孚號以告庶位某荘毅足以任重肅括足以提身有能¶
断大事之明有克勤小物之慎考于僉議付以成師宣¶
化承流實禆治躰折衝綏逺克暢武經故能紓朕之憂¶
副人之望夫徳茂者其賞異功隆者其報殊是疇其底¶
<pb:KR4d0054_SBCK_025-8a>¶
績之勤錫以宣猷之號揆于常典非朕爾私盖位重者¶
其憂深禄富者其責厚名数禮秩朕既無忘爾劳功實¶
事為爾尚恊朕之志矧夫填臨塞路總領兵防班籍聮¶
于輔臣謀畫參于國論其思勉勵以副眷懐¶
　　　軍帥制¶
爪牙之臣典領周衞非特強主威以鎮内外也盖禮弥¶
盛者備彌飾上下之莭然也則任吾事者豈可以非其¶
人㢤某沉勇忠實勞閱有聞蔽自朕心俾供厥服仍遷¶
位䓁其尚叙承¶
　　　将軍制¶
朕有連營列校之衆以宿衞京師鎮撫諸夏能使士齊¶
<pb:KR4d0054_SBCK_025-8b>¶
而奮其惟統督之臣求之在廷其選甚重某忠勇仁厚¶
将以致謀使治吾軍必能副朕所属今閱士之藝朕皆¶
親臨㧞其異能而汰其疲軟其於撫循訓勵之方可謂¶
至矣爾於典領惟公賞罰可以服其心惟䔍恩信可以¶
致其力使䖏則有以飬朕之威出則有以揚朕之武待¶
爾任職稱朕意焉¶
　　　都虞候制¶
士之以材武宿衞左右者其選甚精而虞度候視扵軍¶
中者其任甚寵某忠勇有勞宜在此位進遷使號其徃¶
欽承¶
　　　都知制¶
<pb:KR4d0054_SBCK_025-9a>¶
門闈房闥之間朝夕給事非謹信忠䔍烏可䖏斯任㢤¶
某服勞左右閱歲巳深淑慎厥躬朕所考察俾率厥属¶
徃惟汝宜其思永于厥脩尚終綏于榮禄¶
　　　内臣制¶
給事長秋服勤惟舊仐其老矣思就便安禄爾之勞宜¶
進位䓁尚思祗服以稱朕㤙¶
　　　責帥制¶
朕拊士於間暇之時盖将責其効也至扵臨敵逋亡朕¶
雖假之以㤙而将帥之臣則當濟之以肅使紀律章明¶
然後威可勵而士可用也爾握兵之要宜知其職而潰¶
卒之入煦(煦/受)之勞問餉給如勞歸師使夫三軍之衆将¶
<pb:KR4d0054_SBCK_025-9b>¶
何視焉有苟簡姑息之心無守正奉公之誼閫外之事¶
朕孰頼㢤議罪正刑有國之典奪其近職䖏以偏州尚¶
自省循兹為薄責¶
　　　監司制¶
分部而使連数十城事之與奪吏之絀陟係馬古方伯¶
之任也其選甚重固無假人爾脩㓗純明治行強敏刺¶
督之寄往共厥服夫能使政舉刑清和樂交扵上下人¶
足家給富饒洽扵公私皆汝守也可不念㢤¶
　　　廣西轉運制¶
自既開百粤而地盡南海提封萬里莫不内属本朝之¶
制始分桂林以為西部非獨鎮撫吾民亦以綏馭山居¶
<pb:KR4d0054_SBCK_025-10a>¶
谷聚並海之蠻夷故将命而使其選常重爾嘗試而可¶
用是用任属進柔逺則能邇其務宣布上㤙輯寕異土¶
無失朕指往欽厥司¶
　　　蜀轉運判官制¶
西南之地延袤萬餘里外臨殊俗内雜谿谷諸蠻列州¶
成縣以保安吾民境大人衆故属部為四而利居其一¶
最逺且險參扵使事其選甚高求扵在廷是用属爾夫¶
保民以仁而懐逺以徳兹朕所嚮其徃欽㢤¶
　　　轉運使制¶
國家歲漕東南之粟以實京師故命使部之臣推擇能¶
吏使度材具舟以濟其役爾應其選歲課甚優是用遷¶
<pb:KR4d0054_SBCK_025-10b>¶
秩京司以爲爾寵朕於臣下之勤勞雖㣲且逺無所遺¶
矣則爾之自効可不勉㢤¶
　　　陜西轉運使制¶
分部而使兼地数千里治兵與民與夫征賦之出入自¶
陜以右則又與疆埸之事具扵寄属必惟其人察于在¶
廷無以易爾夫使督課明而政事舉經畫當而財用足¶
吏與士皆恱而勸兵與民皆贍而靖爾之任也其尚起㢤¶
　　　提舉常平制一¶
朕憫農之不易故擇材諝之臣分部四出以平其政令¶
而佐其衣食之業爾以能聞當是任属其務知朕之意¶
在扵惠民徃慎厥司慰彼黎庶¶
<pb:KR4d0054_SBCK_025-11a>¶
　　　提舉常平制二¶
朕憫夫農之艱且勤故詳為勸助之政又擇能吏分部¶
四出使椎而行之爾以材聞預在兹選其思宣布朕㤙¶
使敦本業之民安其田里而足於衣食則爾為能稱其¶
職可不勉㢤¶
元豊類藁卷之二十五¶
<pb:KR4d0054_SBCK_025-11b>¶
