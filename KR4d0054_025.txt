# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:58
#+PROPERTY: JUAN 25

<md:KR4d0054_SBCK_025-1a>¶爾心以無撓于余法在知所守可不勉歟
　
　元豐類藁巻二十四

<pb:KR4d0054_WYG_025-1a>
欽定四庫全書
　元豐類藁巻

二十五¶
　　　　　　　　　　　　　宋　曾鞏　撰
　　制誥¶
　　　袐書監制¶
帝王之治必有圖籍之藏又擇當世聰明拔出之士聚¶
於其間使得漸磨文學之益奬成其材以待國家之用¶
故書省之設吾不計近功而要於廣畜徳所以厚其禮
<pb:KR4d0054_WYG_025-1b>
秩而艱於用人庶以明朕好古樂善之勤而勵學士大¶
夫之行也某多識博聞操守純篤諸儒所尚令問惟舊¶
延處兹位蔽自朕知夫尊其所聞而行之不倦使輔於¶
世教而其效可言非獨優游册府而已在爾自强以承¶
朕志<md:KR4d0054_SBCK_025-1b>¶　　　著作郎制¶
麟臺著作之任郎以詞學為之必惟其人爾以材選惟¶
能明於理要乃可見於文章其尚敏於厥修朕方觀汝
<pb:KR4d0054_WYG_025-2a>
之效¶
　　　秘書郎制¶
秘藏四部之圖籍郎所守也職清秩美必也屬之其人¶
爾以材稱俾服茲選尚惟敏於畜徳朕方觀汝之能¶
　　　正字制¶
是正文字之官實為儒學之選宜體育材之意勉思畜¶
徳之勤¶
　　　殿中監制<md:KR4d0054_SBCK_025-2a>¶
<pb:KR4d0054_WYG_025-2b>
分職殿内叅侍左右監總六尚之官以供服御之事位¶
視九列禮秩甚優正名之初考擇惟慎某明習吏治勞¶
閱有聞選於在廷俾踐厥任徃其祗飭無忘訓詞¶
　　　殿中丞制¶
丞於殿内叅總六尚之官而察其得失出於公選首以¶
材升尚務欽承方觀汝效¶
　　　太常丞制¶
丞於奉常叅總禮樂之事祠祀之義惟學古知方乃能
<pb:KR4d0054_WYG_025-3a>
不失其守尚務秪飭以服官箴¶
　　　衞尉卿制¶
典領宿衞之官地親責重位在九列禮秩甚隆考擇其<md:KR4d0054_SBCK_025-2b>¶人屬任惟慎某忠篤謹信濟以材敏周廬屯候之士武¶
庫弓鎧之器往顓總治僉曰汝諧其尚懋哉以祗朕命¶
　　　太僕卿制¶
書曰僕臣正厥后克正蓋親近左右有輔導之義矧車¶
府廏馬牧監之政莫不咨焉非得其人曷稱厥位某材
<pb:KR4d0054_WYG_025-3b>
質敏明久更器使司馭之選汝惟克諧其祗厥官以服¶
朕命¶
　　　大理卿制¶
折獄詳刑之事朕所重也典領之官位在九列正名之¶
始選用非輕某明習吏治通於法令廷尉之任僉曰汝¶
諧往其欽哉以率厥屬<md:KR4d0054_SBCK_025-3a>¶　　　國子祭酒司業制¶
學校之法雖使之通經術治文字然要其大致則在於
<pb:KR4d0054_WYG_025-4a>
明上之教以導民養人之材以成俗故師氏之位必惟¶
其能某質性粹冲術業通博訓誨之任宜正寵名夫行¶
其所知以先游學之士使風化之出自京師始待爾稱¶
職可不懋哉¶
　　　太學博士制¶
博士以文學為官徃者列於成均其秩未正朕登之朝¶
序所以尊庠序之教而勵士大夫也爾以經行選用往¶
服厥官蓋尊其所聞以誘率學者汝之守也惟是懋哉
<pb:KR4d0054_WYG_025-4b>
　　　少府監制<md:KR4d0054_SBCK_025-3b>¶百工伎巧之事展采備物之政典領之任位視列卿正¶
名之初考擇惟慎其明習吏治勞閱有聞選於僉言俾¶
踐厥職尚其祗飭以服訓詞¶
　　　軍器監制¶
繕治戎械訓工程作之任置監典領禮秩甚隆正名之¶
初考擇惟慎某明習吏事勞閲有聞選於在廷俾踐厥¶
位尚其祗飭以服訓詞
<pb:KR4d0054_WYG_025-5a>
　　　大宗正丞制¶
司宗之於國族門内之治也然合逺近之屬而齊之有¶
不得專於愛者其於斟酌緩急恩義之際信難處哉故¶
其屬有丞以參聽其事而交修其官考擇爾能俾在茲<md:KR4d0054_SBCK_025-4a>¶選夫親九族以刑萬邦此有國之先務也其體朕心往¶
從而長服茲是訓以欽厥司¶
　　　諸丞制¶
丞於有司參其政事而察其稽失以材選用尚懋爾勤
<pb:KR4d0054_WYG_025-5b>
　　　知開封府制¶
開封府朕建國焉天下所並湊衆大而俗雜尹正之寄¶
非仁篤公勇材任煩劇不能稱其職今朕修定官儀正¶
其名號固將考求其實使效見於事則用人之際豈輕¶
也哉某爽邁開達練習治體閱試惟舊功用顯白處以¶
茲任莫如汝諧夫慈惠足以煦養惸弱剛嚴足以帖伏¶
奸强然𨗳民之方尚有可識使四方有以觀則而朕有<md:KR4d0054_SBCK_025-4b>¶以仰成在汝勉哉以稱朕命
<pb:KR4d0054_WYG_025-6a>
　　　開府儀同三司制¶
開府之於榮名重矣矧優其禮命視于三事故其品為¶
第一所以隆崇大臣古今之通制也朕順于舊典考正¶
官儀惟是首於文階是用制其禄入秩莫厚焉非時宗¶
工夫豈虚授某材資傑異識慮閎深莊重足以鎮浮精¶
明足以成務熙帝之載有賛元經體之庸提將之符有¶
折衝綏逺之效今百揆攸叙方内靖嘉時乃之功助朕¶
致此是用峻其名秩申此寵章夫褒有功顯有徳朕於
<pb:KR4d0054_WYG_025-6b>
尊奬近輔之心可謂至矣親百姓撫四夷爾於將順朕¶
志之義可不懋哉尚體至懷往承厥叙<md:KR4d0054_SBCK_025-5a>¶　　　開封府獄空轉官制¶
京師天下之聚俗雜五方之民至於智或侵愚强或凌¶
弱巧偽滋出獄訟繁興統理之難為日已乆某明敏開¶
達曉習吏事輟自禁近屬之尹正以公於奉上之志絶¶
阿以附下之私摘發姦欺動而必中彈治豪右勇於敢¶
為使縲絏無非罪之嗟囹圄有空虚之效求之近歲罕
<pb:KR4d0054_WYG_025-7a>
能及此聞于朕聴時惟汝加夫賞所以褒善而勸衆也¶
進官一等疇爾之庸其尚懋哉以永來譽¶
　　　樞密遷官加殿學士知州制¶
典國樞要之臣協相帷幄之謀彌綸疆域之事夙夜不
懈¶風力施於省决精明用於思慮蓋勤且煩如是而歴
時<md:KR4d0054_SBCK_025-5b>¶且乆豈朕優禮耆舊之意歟某忠嘉惠和徳操惟劭
先¶帝所遺以輔朕躬當國本兵庶言惟允而屢辭幾政每¶
請彌確志不可易朕所重違是用改進文階延升祕殿
<pb:KR4d0054_WYG_025-7b>
乃眷東夏處以近藩衍食真封併加寵數朕於隆崇近¶
輔時其勞逸使得自擇出入之宜可以為有恩矣爾於¶
迺心王室罔以内外無忘益勵始終之節其可以不勉哉¶
　　　侍讀制¶
蓋用儒學之臣入閣侍讀所以考質疑義非專誦習而¶
已其列於分職始自開元而朕尤意嚮之某博通今古¶
服在從官茲選甚高屬爾惟允朕以未聞於史者究觀¶
前世之變而至夫理亂興壞之際未嘗不反復焉其悉<md:KR4d0054_SBCK_025-6a>¶
<pb:KR4d0054_WYG_025-8a>
所知以輔朕志是為爾守其往欽哉¶
　　　殿前都指揮使制¶
朕擇材勇之士備宫屯之兵以宿衛京師鎮撫方夏置¶
帥殿陛屬之董齊非强毅忠勞閱試惟舊不在茲選豈¶
非重歟某篤實沉雄明於䇿慮護邊制敵身有顯庸茲¶
用命爾就列大廷典綏王族建旄立纛為國藩翰爰田¶
真食並錫寵恩夫兵有擊刺射馭之能有坐作進退之¶
法教習可以程其技節制可以閑其侮然能使之合心
<pb:KR4d0054_WYG_025-8b>
一力則在知所以附之能使之取威决勝則在知所以¶
用之審如是焉厥惟難矣蓋熟之於易所以圖其難得¶
之於素所以應其變非造形而後定計非合戰而後屈<md:KR4d0054_SBCK_025-6b>¶人故師飽於逸而朝廷尊馬肥於休而邊隅靖惟予之¶
武以無敵於四方則爾之良亦有聞於來世往遵辭訓¶
以服厥官¶
　　　使相制¶
在昔大雅所歌成周之盛吕侯申伯並為國藩休父太
<pb:KR4d0054_WYG_025-9a>
師實將王旅出入踐更之雖異中外屏毗而則均時予¶
宗臣分保近服蓋循斯義以告在廷某精慮造微翹材¶
絶衆崇論閎議富于文辭强識博聞飽於術學繇禁林¶
之獻納任廊廟之弼諧浸更歲時休有功烈而屢形懇¶
請願避煩幾雖敦譬之甚勤顧壯懷之難奪是用錫之¶
土宇寵以節旄視宰路之等威益爰田之恩數往釐東<md:KR4d0054_SBCK_025-7a>¶夏外倡庶邦予有式羣辟之典彛爾其底迪予有覃四¶
方之徳澤爾其布宣以夾輔於本朝以阜康於生齒配
<pb:KR4d0054_WYG_025-9b>
於前哲屬在老成其代天工矧乆聞於大政迺心王室¶
尚思告於嘉猷¶
　　　節度使制¶
有地千里治兵與民内衞京師外撫疆埸非文武器幹¶
望臨一時朕所寵嘉不在茲選某温良能斷沉靜善謀¶
直道著於當官周材見於經務承流宣化善政有聞綏¶
逺折衝壯猷彌顯是用錫之土宇授以節旄生齒實繁¶
屬爾以安輯師屯甚衆諉爾以訓齊以作朕股肱之良以
<pb:KR4d0054_WYG_025-10a>
為國藩輔之重無忘忠烈庶訖外庸惟亮天功待汝守<md:KR4d0054_SBCK_025-7b>¶四方之效無輕民事副予安百姓之心尚體眷懷豈煩¶
多訓¶
　　　節度加宣徽制¶
維昔牧伯長師之官有土與民共于外服所以為國藩¶
輔今方鎮之任連數十城之地籍兵與衆而授之建旄¶
立纛殿于大邦以作衞王室亦惟用稽于古非文武之¶
特才擅一時孰能稱茲選哉厥有顯庸宜加寵命迺揚
<pb:KR4d0054_WYG_025-10b>
孚號以告庶位某莊毅足以任重肅哲足以禔身有能¶
斷大事之明有克勤小物之慎考于僉議付以成師宣¶
化承流實禆治體折衝綏逺克暢武經故能紓朕之憂¶
副人之望夫徳茂者其賞異功隆者其報殊是疇其底<md:KR4d0054_SBCK_025-8a>¶績之勤錫以宣猷之號揆于常典非朕爾私蓋位重者¶
其憂深禄富者其責厚名數禮秩朕既無忘爾勞功實¶
事為爾尚協朕之志矧夫填臨塞路總領兵防班籍聨¶
于輔臣謀畫參于國論其思勉勵以副眷懷
<pb:KR4d0054_WYG_025-11a>
　　　軍師制¶
𤓰牙之臣典領周衛非特强主威以鎮内外也蓋禮彌¶
盛者備彌飭上下之節然也則任吾事者豈可以非其¶
人哉某沉勇忠實勞閲有聞蔽自朕心俾供厥服仍遷¶
位等其尚叙承¶
　　　將軍制¶
朕有連營列校之衆以宿衞京師鎮撫諸夏能使士齊<md:KR4d0054_SBCK_025-8b>¶而奮其惟統督之臣求之在廷其選甚重某忠勇仁厚
<pb:KR4d0054_WYG_025-11b>
將以智謀使治吾軍必能副朕所屬今閱士之藝朕皆¶
親臨拔其異能而汰其疲軟其於撫循訓勵之方可謂¶
至矣爾於典領惟公賞罰可以服其心惟篤恩信可以¶
致其力使處則有以養朕之威出則有以揚朕之武待¶
爾任職稱朕意焉¶
　　　都虞候制¶
士之以材武宿衛左右者其選甚精而虞度候視於軍¶
中者其任甚寵某忠勇有勞宜在此位進遷使號其往
<pb:KR4d0054_WYG_025-12a>
欽承¶
　　　都知制<md:KR4d0054_SBCK_025-9a>¶門闈房闥之間朝夕給事非謹信忠篤烏可處斯任哉¶
某服勞左右閱歲已深淑慎厥躬朕所考察俾率厥屬¶
往惟汝宜其思永於厥修尚終綏于榮禄¶
　　　内臣制¶
給事長秋服勤惟舊今其老矣思就便安録爾之勞宜¶
進位等尚思祗服以稱朕恩
<pb:KR4d0054_WYG_025-12b>
　　　責帥制¶
朕拊士於閒暇之時蓋將責其效也至於臨敵逋亡朕¶
雖假之以恩而將帥之臣則當濟之以肅使紀律章明¶
然後威可勵而士可用也爾握兵之要宜知其職而潰¶
卒之入煦煦受之勞問餉給如勞歸師使夫三軍之衆
將<md:KR4d0054_SBCK_025-9b>¶何視焉有苟簡姑息之心無守正奉公之誼閫外之
事¶朕孰賴哉議罪正刑有國之典奪其近職處以偏州
尚¶自省循茲為薄責
<pb:KR4d0054_WYG_025-13a>
　　　監司制¶
分部而使連數十城事之與奪吏之黜陟係焉古方伯¶
之任也其選甚重固無假人爾修潔純明治行强敏刺¶
督之寄往共厥服夫能使政舉刑清和樂交於上下人¶
足家給富饒洽於公私皆汝守也可不念哉¶
　　　廣西轉運制¶
自既開百粤而地盡南海提封萬里莫不内屬本朝之¶
制始分桂林以為西部非獨鎮撫吾民亦以綏馭山居<md:KR4d0054_SBCK_025-10a>¶
<pb:KR4d0054_WYG_025-13b>
谷聚並海之蠻夷故將命而使其選常重爾嘗試而可¶
居是用任屬惟柔逺則能邇其務宣布上恩輯寧異土¶
無失朕指往欽厥司¶
　　　蜀轉運判官制¶
西南之地延袤萬餘里外臨殊俗内雜谿谷諸蠻列州¶
成縣以保安吾民境大人衆故屬部為四而利居其一¶
最逺且險參於使事其選甚高求於在廷是用屬爾夫¶
保民以仁而懷逺以徳茲朕所嚮其往欽哉
<pb:KR4d0054_WYG_025-14a>
　　　轉運使制¶
國家歲漕東南之粟以實京師故命使部之臣推擇能¶
吏使度材具舟以濟其役爾應其選歲課甚優是用遷<md:KR4d0054_SBCK_025-10b>¶秩京司以為爾寵朕於臣下之勤勞雖微且逺無所遺¶
矣則爾之自効可不勉哉¶
　　　陜西轉運使制¶
分部而使兼地數千里治兵與民與夫征賦之出入自¶
陜以右則又與疆埸之事具於寄屬必惟其人察于在
<pb:KR4d0054_WYG_025-14b>
廷無以易爾夫使督課明而政事舉經畫當而財用足¶
吏與士皆悅而勸兵與民皆贍而靖爾之任也其尚起哉¶
　　　提舉常平制一¶
朕憫農之不易故擇材諝之臣分部四出以平其政令¶
而佐其衣食之業爾以能聞當是任屬其務知朕之意¶
在於惠民往慎厥司慰彼黎庶<md:KR4d0054_SBCK_025-11a>¶　　　提舉常平制二¶
朕憫夫農之艱且勤故詳為勸助之政又擇能吏分部
<pb:KR4d0054_WYG_025-15a>
四出使推而行之爾以材聞預在茲選其思宣布朕恩¶
使敦本業之民安其田里而足於衣食則爾為能稱其¶
職可不勉哉¶
　
　
　
　
　
<pb:KR4d0054_WYG_025-15b>
　
　
　
　
　
　
　
　元豐類藁巻二十五
