# -*- mode: mandoku-view; -*-
#+TITLE: 南豐先生元豐類蒿
#+DATE: 2015-09-11 09:07:16.439762
#+PROPERTY: ID KR4d0054
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 40
#+PROPERTY: FILE SB04n0170-040南豐先生元豐類藁-卷第四十.
<pb:KR4d0054_SBCK_040-1a>¶
元豊類藁卷之四十¶
　　祭文¶
　　　五龍堂祈雨文¶
廼四月以旱禱于邪溪薤山應時得雨麥以豊成稻可¶
播種獨異扵他境寔維其賜今稲田又乾矣此邦之人¶
皆謂龍虎之河五龍之神禱雨輙應余敢不告神其降¶
鑒大施澤于斯民使獲有年則人扵報神亦維無斁無¶
俾薤山邪溪専美于此邦以作神羞¶
　　　靈溪洞祈雨文¶
吏不勝任荐致旱菑禱于山川為黷已甚然稻田日瘁¶
民命所託夙夜憂懼不知所為維爾有神世載靈徳是¶
<pb:KR4d0054_SBCK_040-1b>¶
用靦顔有請忘其慙羞尚其降祥時賜甘雨俾歲無害¶
維神之休¶
　　　又大悲祈雨文¶
盛夏在辰常暘為沴稻将蒌瘁人用嗟憂繇吏治之不¶
明致奸和氣維佛乗之無礙善濟群生是敢同祓精誠¶
䖍祈斍䕃覬滂沱扵膏澤俾浹洽扵原田用救焦枯實¶
依慈惠¶
　　　大悲謝雨文¶
民無常心惟安扵足食佛有慧力善救扵含生比縁盛¶
夏之辰乆苦驕陽之沴懼傷稼穡将致㐫饑故仗莭之¶
雋良暨守藩之孤陋俱陳精懇䖍對晬容果蒙感荅之¶
<pb:KR4d0054_SBCK_040-2a>¶
慈立致霶𩃱之澤滌除害氣勃起良苗変瘁為荣物遂¶
更生之理易憂以喜人諧望歲之心維是鴻私敢忘昭¶
報尚期降鑒常卑有秋¶
　　　諸廟謝雨文¶
吏之罪大矣一切從亊扵謹䋲墨督賦役而巳民之所¶
𣣔不䏻與所惡不能去自恕以竊食不知其可愧安䏻¶
使隂陽和風雨時乎故若鞏者任職扵外六年于兹而¶
無歲不勤扵請雨頼天之仁鬼神之靈閔人之窮輙賜¶
甘澤以救大旱吏知其幸而巳其為酒醴牲饔以報神¶
之賜曷敢不䖍維神尚終惠之使永有年則神亦無窮¶
有依于人¶
<pb:KR4d0054_SBCK_040-2b>¶
　　　諸廟謝雨文¶
積是驕陽莫救稻苗之悴獲兹加霔尚兹秋物之榮是¶
荷靈休敢忘祗報¶
　　　諸寺院謝雨文¶
比以常暘仰祈真䕃果獲滂沱之澤大蘇焦旱之田敢¶
擇佳辰特申嚴謝尚期降祐常卑有秋¶
　　　諸葛武侯廟祈雨文¶
天子以歲乆旱所𬒳者廣分命守臣禱其境内鬼神之¶
有靈徳在于人者維靈有志于民舊矣故敢以告尚其¶
降鑒大施澤于四方以称天子憂人閔雨之意¶
　　　諸廟祈晴文¶
<pb:KR4d0054_SBCK_040-3a>¶
曰渉歲以来自春徂夏乆隂不解積雨旦多今特燥而¶
成粟待暘而種而雲屯尚宻土潤方升民皆竊憂吏用¶
深懼百姓之困甚矣惟神得無念乎尚其開除山川相¶
導出日俾歲無害為民之休¶
　　　謝晴文¶
比苦雨淫懼為歲害蒙神之徳賜以時暘今蠶麥雨成¶
里閭相慶敢不嚴報尚祈終恵¶
　　　諸廟祇雨文(諸寺改作敢干真斍仲布/䖍誠惟佛至慈与人為㱕)¶
今歲之𥘉未愆雨澤然而麥纔薄稔蠶不甚冝則民之¶
窮盖可知矣今兹農望惟在秋成而温風方騰旱氣弥¶
盛是用側身以懼有禱干神尚其降衷時賜甘霔俾歲¶
<pb:KR4d0054_SBCK_040-3b>¶
無害亦神有依¶
　　　薤山祇雨文¶
誌言衆山雲起此山無雲終不降雨衆山無雲此山雲¶
起必降大雨是能為雨䏻為不雨在神而巳今歲数不¶
登而旱氣又作吏之不良無所迯罪民貧可憫神䏻為¶
雨而不為是何情哉神其為民出膚寸之雲致数尺之¶
雨使㐫為穣以救民之急則此邦之人所以報亊神者¶
子子孫孫其孰敢怠尚其念之無作神羞¶
　　　諸廟謝雨文¶
比苦亢陽具陳致禱寔䝉甘澤敢不昭報¶
　　　洪州謁諸廟文¶
<pb:KR4d0054_SBCK_040-4a>¶
惟神播澤在人廟食兹土鞏守藩之始敢脩禱謁尚其¶
靈德常庇斯民神扵無窮亦永有頼¶
　　　洪州謁夫子廟文¶
惟神播澤在人廟食兹土鞏守潘之始敢脩禮謁永惟¶
聖徳覆𬒳無窮尚其聖德　學者¶
　　　洪州諸寺觀祈晴文¶
爲有大慈速扵善應人無常産理則難安惟穡事之将¶
成而雨淫之不止晪腼省懼豈敢皇寕盖兹疲癃之民¶
已出旱菑之後室家淍弊閭里愁嗟如復荐饑将焉託¶
命今蚤稼甫畢晚苗方興窪下之田己傷稼穑亢爽之¶
地實懼浸淫是敢䖍對睟容仰陳净懇伏望廊山川之¶
<pb:KR4d0054_SBCK_040-4b>¶
曀滯回日月之光華諧此順成湛然澄霽寔其慧廕感¶
慰輿情(諸覩云道實無方物来斯應民惟難保食足為/先䖍對上靈寔繄真䕃謹詞諸廟云神實無方)¶
(物来斯應民惟難保食足為/先䖍對至靈繄妙䕃謹告)¶
　　　諸寺觀廟謝晴文¶
比虞水溢将敗歲功不自皇寕敢陳懇迫果蒙隂施即¶
俾時暘田里歡呼粢盛有望惟神靈所以賜于人者豈¶
愚足以當之尚冀餘休終成多稼民能自保神則有依¶
　　　祭西山玉隆觀許真君¶
隂功及物靈徳在天&KR1210;惟真馭之升實以中秋之序人¶
承餘烈歲即遺祠故兹守土之㣲敢躰爱民之素俾往¶
陳扵薄具尚永庇扵羣生¶
<pb:KR4d0054_SBCK_040-5a>¶
　　　仲秋告祭諸廟文¶
歲在仲秋祀有常典維神邁徳實庇此邦敢率舊章用¶
陳明薦¶
　　　諸寺觀祈雪文¶
窮臘未雪方冬尚温人有疾癘之憂地無膏澤之潤職¶
在綏撫心焉震慚敢祈膚寸之雲播為盈尺之瑞盪除¶
隂氣順致時寒使閭巷消薦瘥之菑田疇成多稼之利¶
實依孚位俯徇㣲誠¶
　　　諸寺觀謝雪文¶
比縁窮臘之期乆苦亢陽之沴敢徼靈施仰布愚誠蒙¶
膏澤之應時致祈寒之恊序人無疵癘之患物有豊成¶
<pb:KR4d0054_SBCK_040-5b>¶
之祥實頼洪休敢忘昭報更祈宻雪尚及餘冬¶
　　　祭順濟王文¶
維爾有神克相王師章示見象皇帝侈神之徳俾錫號¶
位秩尊禮盛非以序升今州遣從事即神之祠致皇帝¶
命尚其欽㦲以對休寵¶
　　　福州謁夫子廟文¶
惟夫子之徳仰之彌高夫子之言窮之益逺學者潜心¶
庶㡬髪髴某守邦之始躬即學宫敢脩禮謁尚其降鑒¶
　　　福州謁諸廟文¶
維神作徳自幽信于兹土人用報事秩祭有常鞏甫此¶
守邦敢修禮謁尚其降福終賚斯民¶
<pb:KR4d0054_SBCK_040-6a>¶
　　　福州鱔溪禱雨文¶
曰嗟乎旱也誰則為之芃芃之稼将福而萎嗷嗷之衆¶
曷望而依維閩属者㓂賊之罹逮其既附我士巳疲餘¶
醜成群百十睢睢跳踉出没負力乗巇亦有為渠諸偷¶
所推相望棊布未受&KR0919;羈室家莫寕逺近並疑我畜以¶
柔亦震以威從有法賞不從係纍或優而序或就纒徽¶
逮歳朔易盪㝎無遺山林夜行笑語追随吾人即安含¶
糗而嬉士馬亦奮桓桓騤騤天子聖徳海邦是綏維此¶
海邦𥘉亦難(一作/艱)饑今寕宇矣師征始㱕今食足矣廪¶
實尚㣲若歲大熟如梁如茨如京如抵自公及私獄無¶
訟繫里無盗闚式于永世方始在兹今此大田既碩而¶
<pb:KR4d0054_SBCK_040-6b>¶
齊俾不卒成孰忍為斯神有靈蹟國人所祗神有顯號¶
天子所躋萎䏻起之槁能澤之胡寕有餘歛而不施我¶
用卜日蚤駕以馳即告潭側尚其听之攘除驕陽騰雲¶
彍霓播為甘液霈洒淋漓俾農有秋百物具冝熄偷與¶
争長置刑笞人扵報事豈有斁思¶
　　　諸廟禱雨文¶
常賜為沴将害農功夙夜懐憂不皇啓䖏敢徼靈貺時¶
賜膏澤俾人獲濟惟神亦永有依¶
　　　謝雨文¶
維閩之人前歲苦饑云歲苦盗足食而安期自今始而¶
方夏旱暎懼害穑事兹余用稽于衆盖可以徼福扵民¶
<pb:KR4d0054_SBCK_040-7a>¶
者罔不馳告不敢爱力不敢寕居頼神之仁卑以膏澤¶
自未至酉逺近周浹維歲大熟可立而需敢飭豆邊報¶
用典禮吏無明徳而但知告其困急扵神神既賜之其¶
尚終惠¶
　　　題禱雨文後¶
福州元豊元年戊午自四月甲子至五月辛巳凡十有¶
八日不雨田巳憂旱太守率屬吏士分禱諸佛祠迎像¶
能致雨者陳之通路用浮圖法為道埸率属吏士羅拜¶
以請丁亥夜五鼓岀禱鱔溪属吏士分禱群望己丑率¶
属吏士𬞞食夜四鼓就城南近水祭告后土将為壇祭¶
龍庚寅𬞞食如己丑夜三鼓就壇壝刲鵝祭龍辛夘夜¶
<pb:KR4d0054_SBCK_040-7b>¶
五鼓就視牲血以法推之當得雨壬辰就紫極宮壇用¶
青童二十有八人更呪&KR1340;蝪如古法癸巳分禱諸祠未¶
徧者取黄蘖山龍潭水置道場率属吏士徃請甲午又¶
徃乙未夜二更得雨連三日夜逺近皆有餘盖自辛巳¶
至丙申凡十有六日無日不致禱自丙戌至甲午四境¶
多得雨至丁酉乃皆有餘是日罷道埸還所迎佛及水¶
&KR1340;蜴南澗之濱庚子遍祭謝欲知閩粤之問兼旬不雨¶
則巳憂旱而請禱之爲不誣也故刻其祝辤扵石而并¶
識之¶
　　　明州脩城祭土神文¶
州有帝命繕治城墉得日之良肅工始事斯人允頼維¶
<pb:KR4d0054_SBCK_040-8a>¶
爾土神尚其降休敢不以告¶
　　　亳州謁諸廟文¶
維此譙都年歲順而風𥙿厚者雖人之力實神之助鞏¶
獲守此土敢薦罇爵與人為楅實待神休¶
　　　亳州謁夫子廟文¶
維人之生尊卑長㓜知有其序悖于理者知有所畏何¶
以致然實自夫子鞏長人扵此敢不嚴事是用寅薦罇¶
爵式遵典禮¶
<pb:KR4d0054_SBCK_040-8b>¶
¶
元豊類藁卷之四十¶
