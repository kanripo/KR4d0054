# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:59
#+PROPERTY: JUAN 40

¶
<md:KR4d0054_SBCK_040-1a>¶
<pb:KR4d0054_WYG_040-1a>
欽定四庫全書
　元豐類藁巻四十¶
　　　　　　　　　　　　　宋　曾鞏　撰
　　祭

文¶
　　　五龍堂祈雨文¶
廼四月以旱禱于邪溪薤山應時得雨麥以豐成稻可¶
播種獨異於他境實維其賜今稻田又乾矣此邦之人¶
皆謂龍虎之河五龍之神禱雨輙應余敢不告神其降
<pb:KR4d0054_WYG_040-1b>
鑒大施澤于斯民使獲有年則人於報神亦維無斁無¶
俾薤山邪溪專羙于此邦以作神羞¶
　　　靈溪洞祈雨文¶
吏不勝任薦致旱菑禱于山川為黷已甚然稻田日瘁¶
民命所託夙夜憂懼不知所為維爾有神世載靈徳是<md:KR4d0054_SBCK_040-1b>¶用靦顏有請忘其慚羞尚其降祥時賜甘雨俾嵗無害¶
維神之休¶
　　　又大悲祈雨文
<pb:KR4d0054_WYG_040-2a>
盛夏在辰常暘為沴稻將萎瘁人用嗟憂繇吏治之不¶
明致奸和氣維佛乘之無礙善濟羣生是敢同祓精誠¶
䖍祈覺蔭覬滂沱於膏澤俾浹洽於原田用救焦枯實¶
依慈惠¶
　　　大悲謝雨文¶
民無常心惟安於足食佛有慧力善救於含生比緣盛¶
夏之辰久苦驕陽之沴懼傷稼穡將致㓙飢故仗節之¶
雋良暨守藩之孤陋俱陳精懇䖍對晬容果蒙感答之<md:KR4d0054_SBCK_040-2a>¶
<pb:KR4d0054_WYG_040-2b>
慈立致霶&KR1115;之澤滌除害氣勃起良苖變瘁為榮物遂¶
更生之理易憂以喜人諧望嵗之心維是鴻私敢忘昭¶
報尚期降鑒常畀有秋¶
　　　諸廟謝雨文¶
吏之罪大矣一切從事於謹繩墨督賦役而已民之所¶
欲不能與所惡不能去自恕以竊食不知其可愧安能¶
使陰陽和風雨時乎故若鞏者任職於外六年于兹而¶
無嵗不勤於請雨頼天之仁鬼神之靈閔人之窮輙賜
<pb:KR4d0054_WYG_040-3a>
甘澤以救大旱吏知其幸而已其為酒醴牲饔以報神¶
之賜曷敢不䖍維神尚終惠之使永有年則神亦無窮¶
有依于人<md:KR4d0054_SBCK_040-2b>¶　　　諸廟謝雨文¶
積是驕陽莫救稻苖之悴獲兹嘉霔尚滋秋物之榮是¶
荷靈休敢忘祇報¶
　　　諸寺院謝雨文¶
比以常暘仰祈真蔭果獲滂沱之澤大蘇焦旱之田敢
<pb:KR4d0054_WYG_040-3b>
擇佳辰特申嚴謝尚期降祐常畀有秋¶
　　　諸葛武侯廟祈雨文¶
天子以嵗久旱所被者廣分命守臣禱其境内鬼神之¶
有靈徳在于人者維靈有志于民舊矣故敢以告尚其¶
降鑒大施澤于四方以稱天子憂人閔雨之意¶
　　　諸廟祈晴文<md:KR4d0054_SBCK_040-3a>¶從渉嵗以來自春徂夏久陰不解積雨已多今麥待燥
而¶成粟待暘而種而雲屯尚密土潤方升民皆竊憂吏
<pb:KR4d0054_WYG_040-4a>
用¶深懼百姓之困甚矣惟神得無念乎尚其開除山川
相¶導岀日俾嵗無害為民之休¶
　　　謝晴文¶
比苦雨淫懼為嵗害蒙神之徳賜以時晹今蠶麥甫成¶
里閭相慶敢不嚴報尚祈終惠¶
　　　諸廟祈雨文(諸寺改作敢于真覺伸布/䖍誠惟佛至慈與人為歸)¶
今嵗之初未愆雨澤然而麥纔薄稔蠶不甚宜則民之¶
窮葢可知矣今兹農望惟在秋成而溫風方騰旱氣彌
<pb:KR4d0054_WYG_040-4b>
盛是用側身以懼有禱于神尚其降衷時賜甘霔俾嵗<md:KR4d0054_SBCK_040-3b>¶無害亦神有依¶
　　　薤山祈雨文¶
誌言衆山雲起此山無雲終不降雨衆山無雲此山雲¶
起必降大雨是能為雨能為不雨在神而已今嵗數不¶
登而旱氣乂作吏之不良無所逃罪民貧可閔神能為¶
雨而不為是何情哉神其為民岀膚寸之雲致數尺之¶
雨使㓙為穰以救民之急則此邦之人所以報事神者
<pb:KR4d0054_WYG_040-5a>
子子孫孫其孰敢怠尚其念之無作神羞¶
　　　諸廟謝雨文¶
比苦亢陽具陳致禱實蒙甘澤敢不昭報¶
　　　洪州謁諸廟文<md:KR4d0054_SBCK_040-4a>¶惟神播澤在人廟食兹土鞏守藩之始敢脩禱謁尚祈¶
靈徳常庇斯民神於無窮亦永有賴¶
　　　洪州謁夫子廟文¶
惟神播澤在人廟食兹土鞏守藩之始敢脩禮謁永惟
<pb:KR4d0054_WYG_040-5b>
聖徳覆被無窮尚祈聖徳啓寤學者¶
　　　洪州諸寺觀祈晴文¶
佛有大慈速於善應人無常產理則難安惟穡事之將¶
成而淫雨之不止腆然省懼豈敢皇寧葢兹疲癃之民¶
已岀旱災之後室家凋弊閭里愁嗟如復薦飢將焉託¶
命今蚤稼甫畢晚苖方興窪下之田已傷稼穡亢爽之¶
地實懼浸淫是敢䖍對睟容仰陳淨懇伏望廓山川之<md:KR4d0054_SBCK_040-4b>¶曀滯囘日月之光華諧此順成湛然澄霽實其慧廕感
<pb:KR4d0054_WYG_040-6a>
慰輿情(諸觀云道實無方物來斯應民惟難保食足為/先䖍對上靈實繄真蔭謹詞諸廟云神實無方)¶
(物來斯應氏惟難保食足為/先䖍對至靈實繄妙蔭謹告)¶
　　　諸寺觀廟謝晴文¶
比虞水溢將敗嵗功不自皇寧敢陳懇廹果蒙陰施即¶
俾時暘田里歡呼粢盛有望惟神靈所以賜于人者豈¶
愚足以當之尚冀餘休終成多稼民能自保神則有依¶
　　　祭西山玉龍觀許真君¶
陰功及物靈徳在天緬惟真馭之升實以中秋之序人
<pb:KR4d0054_WYG_040-6b>
承餘烈嵗即遺祠故兹守土之微敢體愛民之素俾往¶
陳於薄具尚永庇於羣生<md:KR4d0054_SBCK_040-5a>¶　　　仲秋告祭諸廟文¶
嵗在仲秋祀有常典維神邁徳實庇此邦敢率舊章用¶
陳明薦¶
　　　諸寺觀祈雪文¶
窮臘未雪方冬尚溫人有疾癘之憂地無膏澤之潤職¶
在綏撫心焉震慚敢祈膚寸之雲播為盈尺之瑞盪除
<pb:KR4d0054_WYG_040-7a>
陰氣順致時寒使閭巷消薦瘥之菑田疇成多稼之利¶
實依孚佑俯徇微誠¶
　　　諸寺觀謝雪文¶
比緣窮臘之期久苦亢陽之沴敢徼靈施仰布愚誠蒙¶
膏澤之應時致祁寒之協序人無疵癘之患物有豐成<md:KR4d0054_SBCK_040-5b>¶之祥實賴洪休敢忘昭報更祈密雪尚及餘冬¶
　　　祭順濟王文¶
維爾有神克相王師章示見象皇帝侈神之徳俾錫號
<pb:KR4d0054_WYG_040-7b>
位秩尊禮盛非以序升今州遣從事即神之祠致皇帝¶
命尚其欽哉以對休寵¶
　　　福州謁夫子廟文¶
惟夫子之徳仰之彌髙夫子之言窮之益遠學者潛心¶
庶㡬髣髴某守邦之始躬即學宫敢脩禮謁尚其降鑒¶
　　　福州謁諸廟文¶
維神作徳自幽信于兹土人用報事秩祭有常鞏甫此¶
守邦敢修禮謁尚其降福終賚斯民<md:KR4d0054_SBCK_040-6a>¶
<pb:KR4d0054_WYG_040-8a>
　　　福州鱔溪禱雨文¶
嗟乎旱也誰則為之芃芃之稼將槁而萎嗷嗷之衆¶
曷望而依維閩屬者㓂賊之罹逮其既附我士已疲餘¶
醜成羣百十睢睢跳踉岀没負力乘巇亦有為渠諸偷¶
所推相望棊布未受&KR0919;羈室家莫寧遠近並疑我畜以¶
柔亦震以威從有法賞不從係纍或擾而序或就纆徽¶
逮嵗朔易盪定無遺山林夜行笑語追隨吾人即安含¶
糗而嬉士馬亦奮桓桓騤騤天子聖徳海邦是綏維此
<pb:KR4d0054_WYG_040-8b>
海邦初亦難(一作/艱)飢今寧宇矣師征始歸今食足矣廩¶
實尚微若嵗大熟如梁如茨如京如坁自公及私獄無¶
訟繫里無盗闚式于來世方始在兹今此大田既碩而<md:KR4d0054_SBCK_040-6b>¶齊俾不卒成孰忍為斯神有靈蹟國人所祗神有顯號¶
天子所躋萎能起之槁能澤之胡寧有餘斂而不施我¶
用卜日蚤駕以馳即告潭側尚其聴之攘除驕陽騰雲¶
彍霓播為甘液霈洒淋漓俾農有秋百物是宜熄偷與¶
爭長置刑笞人於報事豈有斁思
<pb:KR4d0054_WYG_040-9a>
　　　諸廟禱雨文¶
常暘為沴將害農功夙夜懷憂不皇啓處敢徼靈貺時¶
賜膏澤俾人獲濟惟神亦永有依¶
　　　謝雨文¶
維閩之人前嵗苦飢去嵗苦盗足食而安期自今始而¶
方夏旱暵懼害穡事兹余用稽于衆葢可以徼福於民<md:KR4d0054_SBCK_040-7a>¶者罔不馳告不敢愛力不敢寧居賴神之仁畀以膏澤¶
自未至酉遠近周浹維嵗大熟可立而需敢飭豆籩報
<pb:KR4d0054_WYG_040-9b>
用典禮吏無明徳而但知告其困急於神神既賜之其¶
尚終惠¶
　　　題禱雨文後¶
福州元豐元年戊午自四月甲子至五月辛巳凡十有¶
八日不雨田已憂旱太守率屬吏士分禱諸佛祠迎像¶
能致雨者陳之通路用浮圖法為道場率屬吏士羅拜¶
以請丁亥夜五鼓岀禱鱔溪屬吏士分禱羣望己丑率¶
屬吏士蔬食夜四鼔就城南近水祭告后土將為壇祭
<pb:KR4d0054_WYG_040-10a>
龍庚寅蔬食如己丑夜三更就壇壝刲鵝祭龍辛卯夜<md:KR4d0054_SBCK_040-7b>¶五鼔就視牲血以法推之當得雨壬辰就紫極宫壇用¶
青童二十有八人更咒蜥蜴如古法癸巳分禱諸祠未¶
徧者取黄蘖山龍潭水置道場率屬吏士徃請甲午又¶
往乙未夜二更得雨連三日夜遠近皆有餘葢自辛巳¶
至丙申凡十有六日無日不致禱自丙戌至甲午四境¶
多得雨至丁酉乃皆有餘是日罷道場還所迎像及水¶
蜥蜴南澗之濵庚子遍祭謝欲知閩粤之間兼旬不雨
<pb:KR4d0054_WYG_040-10b>
則巳憂旱而請禱之為不誣也故刻其祝辭於石而并¶
識之¶
　　　明州脩城祭土神文¶
州有帝命繕治城墉得日之良肅工始事斯人允頼維<md:KR4d0054_SBCK_040-8a>¶爾土神尚其降休敢不以告¶
　　　亳州謁諸廟文¶
維此譙郡年嵗順而風俗厚者雖人之力實神之助鞏¶
獲守此土敢薦尊爵與人為福實待神休
<pb:KR4d0054_WYG_040-11a>
　　　亳州謁夫子廟文¶
維人之生尊卑長㓜知有其序悖于理者知有所畏何¶
以致然實自夫子鞏長人於此敢不嚴事是用寅薦罇¶
爵式遵典禮<md:KR4d0054_SBCK_040-8b>¶　
　
　
　
<pb:KR4d0054_WYG_040-11b>
　
　
　
　
　
　
　
　元豐類藁巻四十
