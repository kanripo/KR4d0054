# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:58
#+PROPERTY: JUAN 23

¶
<md:KR4d0054_SBCK_023-1a>¶
<pb:KR4d0054_WYG_023-1a>
欽定四庫全書
　元豐類藁巻二十三¶
　　　　　　　　　　　　　宋　曾鞏　撰

　　制誥擬詞¶
　　　册¶立皇太子制
惟宋祖宗集大命開蹟垂統傳繼在予賴天之靈海内¶
和洽獲薦珪幣以為祭主惟先哲王享國君民必有儲¶
兩以相承翼所以奉天地嚴宗廟與民為依長慮萬世
<pb:KR4d0054_WYG_023-1b>
也厥惟故典予敢不率咨爾某生材之卓絶倫拔類覃¶
訏岐嶷成於自然緝熈光明不繇外奬潜徳日茂敷聞¶
下土將旄王組藩衞京師神祗所毗戎夏係屬宜執匕¶
鬯位以時定今遣某某立爾為某夫天下之本在太子¶
太子之所務求諸已而巳爾能明其心人不詔其孚爾<md:KR4d0054_SBCK_023-1b>¶能善其身人不戒其隨治亦多術矣要不易乎此也嗚¶
呼匪得之難充之為難爾能服于訓辭以承我先后之¶
流澤俾爾躬無疆惟休惟予及萬邦亦無疆惟慶豈不
<pb:KR4d0054_WYG_023-2a>
韙歟¶
　　　王制一¶
昔大漢之興鑒孤秦之敝分土而開者九國當高祖之¶
初同日而立者三王在孝武之世或支庶之踈屬或宗¶
嫡之近親所以蕃輔京師承衞天子今朕按圖䂓地諏¶
日定封推天性之厚恩本人倫之通誼以隆公室蓋率¶
舊章某鍾氣至靈生材特異聰明先物不自於鐫磨孝¶
愛絶人非繇於奬勵比服公圭之寵仍分將鉞之崇休<md:KR4d0054_SBCK_023-2a>¶
<pb:KR4d0054_WYG_023-2b>
有顯聞洽於時論是用疇其爵邑列以真王建爾國家¶
保茲東夏視祲威於宰席增衍食於爰田用强磐石之¶
基實重維城之勢嗚呼册之宗廟申戒因其土風式是¶
大邦親臨定其名號爾尚無作匪徳以追配前人之休¶
無從匪彛以答揚皇祖之訓俾人預懷榮之慶而身兼¶
燕譽之祥王其勉之朕命惟允¶
　　　王制二¶
昔周建親戚蓋五十三國以蕃輔京師漢封骨肉或連
<pb:KR4d0054_WYG_023-3a>
數十城以承衞天子所以强形勢固根本計慮深矣朕¶
甚慕焉矧先帝之子朕之仲弟宜膺顯册進啓大邦茲¶
惟典常夫豈敢廢某淵靜冲約孝友忠篤不挾其貴以<md:KR4d0054_SBCK_023-2b>¶從匪彛不恃朕恩以作匪徳奉法遵職夙夜小心王于¶
雍邦滋乆彌卲惟營丘之野臨淄之中太師吕尚之所¶
建國兼岱及海天下重地是用立爾保茲東土三公之¶
儀上將之節爰田真食備物寵章大告于廷咸以屬爾¶
於戲書稱帝堯之徳曰以親九族詩美文王之聖曰刑
<pb:KR4d0054_WYG_023-3b>
于兄弟蓋教自上行愛繇親始先王之道不易之理也¶
今予命爾不違茲誼尚悉爾心其勵相朕使黎民百姓¶
於變時雍繇家及國罔不作孚以屏予一人鎮拊方夏¶
實諉在王時其勉之¶
　　　王制三¶
天子支子若其母弟姬姓於周未有不侯劉氏於漢未<md:KR4d0054_SBCK_023-3a>¶有不王蓋親之欲寵其位愛之欲厚其財先王之法人¶
事之理也某先帝少子朕之季弟聰明齊敏孝弟忠實
<pb:KR4d0054_WYG_023-4a>
冨而能約不縱以敗禮貴而能戒不恫以好逸畜學樂¶
善厥徳日新王曹積年遵職無懈惟斗牛之野太伯所¶
開三江五湖其陽大海鹽魚金&KR0150;天地之藏茲用命爾¶
式是南郊儀視三公任兼上將真封衍食備致寵章於¶
戲昔魯公於周大啓爾宇以輔王室康叔於衞實為孟¶
侯以保乂民今朕順稽于古以屬爾某爾尚念茲以祗¶
厥服常棣之澤配前聞人維城之休承我高后在爾勉¶
矣往其欽哉
<pb:KR4d0054_WYG_023-4b>
　　　皇子制<md:KR4d0054_SBCK_023-3b>¶朕受天命撫萬邦實承祖宗之盛徳丕烈永惟先王之¶
典人君在位必蚤建太子所以重宗廟為天下萬世計¶
也某粤初在母祥應先見誕始能言則岐則嶷王封將¶
位蕃輔京邑孝愛日裕温恭自然神靈所開人望攸屬¶
考刺六藝主器以長生民之道不易之理也其立為某¶
於戲非朕私於子某惟宋高后之傳序垂統朕不敢忽¶
惟四方上下之所注心朕不敢距嘉與海内同孚于休
<pb:KR4d0054_WYG_023-5a>
播告遐邇其諭朕意¶
　　　贈第八皇子制¶
朕惟父子之親人道之極蓋父有天下而隆名重位建¶
於其子此恩義之所始而先王之制不易之理也至於<md:KR4d0054_SBCK_023-4a>¶禮命未及奄遘淪亡申以哀榮朕何敢廢皇第八子某¶
秀拔慧悟天質異甚不好戲豫安於靖恭謂及大成必¶
為國器蕃輔王室朕有望焉而屬疾乆之醫禱備至不¶
幸夭閼痛何可堪其於陳迹尚存音容如接永言傷悼
<pb:KR4d0054_WYG_023-5b>
莫愬朕懐今有司上聞揆于公議謂宜秩以三事今于¶
中臺爵之真王諡以佳號厥惟舊典朕豈能抑是用追¶
錫備茲異數嗚呼生而有特出之姿不得遂其美殁而¶
有非常之寵所以厚其終服我命書尚其不昧¶
　　　王子制¶
朕隆於親親非特私恩而已所以教天下厚人倫也爾¶
家慶所鍾王室之出列於使領茲惟異寵往思報稱待<md:KR4d0054_SBCK_023-4b>¶爾成人
<pb:KR4d0054_WYG_023-6a>
　　　韓琦制¶
躬閎廓之材體純一之徳翊亮三后格於皇天惟初登¶
庸合志皇祖仁民愛物日陳上前進賢退奸隂利天下¶
側陋幽隠靖譛庸回削㓕無類及受末命戡濟艱難以¶
已狥時坐定大議天望人事脗無間然市朝不驚按堵¶
如素海内萬里外薄四夷率職駿奔無敢先後昔三代¶
遭變繼世之初干戈警備陳及門廷書之史官以為後¶
法以至兩漢嗣位則又閉城屯兵以為故事未有兵藏
<pb:KR4d0054_WYG_023-6b>
於庫士散於家而傳序繼統中外晏然如今日之成也¶
是繇列聖功徳無窮之休亦惟廊廟之上逺畧大度身<md:KR4d0054_SBCK_023-5a>¶任社稷克濟登茲者也¶
　　　相制一¶
天有保命集于朕躬惟用乂民罔以自逸敷求良弼作¶
為憑依若圜就規若正識墨今朕得士諗于在廷某廣¶
博靜淵密於世用推其計畫見於可行考其事功效於¶
已試爾為爾守宜立輔朕茲用詔爾位于東臺嗚呼自
<pb:KR4d0054_WYG_023-7a>
周衰以來千有餘歲先王之道蔽而不明振壊扶微朕¶
竊有志尚懋朕佐圖惟設施參諸經訓而不違質諸時¶
宜而不謬無崇小慧以易大猷無伐已能以距衆善惟¶
賞刑在上不可以僣惟聰明在下不可以咈俾厥后克¶
濟其任則爾身永孚于休其往起哉以承我祖宗之丕
烈<md:KR4d0054_SBCK_023-5b>¶　　　相制二¶
有為之君舉賢以自助有志之士遇主而後伸兩常相
<pb:KR4d0054_WYG_023-7b>
須而相濟者少兩常相求而相值者寡朕觀前代君臣¶
之際聖賢相與之盛慨然忻慕願比迹焉今得其人詔¶
于爾衆某行無緇磷學有本原材諝智謀淑問惟舊納¶
忠左右匪懈夙宵蔽自朕心命爾予翼列予右相進貳¶
西臺嗚呼自道術不明而世蔽滋乆法度多缺而紀綱¶
浸微圖治者以古為迂錯事者以苟為得兵安於坐食¶
而不合於農士習於空言而不知為吏禮義廉恥闕而¶
不思朋黨比周靡然成俗任之以學斆而敗官以墨者
<pb:KR4d0054_WYG_023-8a>
方興起之以赴功而便文自營者滋出伊欲黜漢唐之<md:KR4d0054_SBCK_023-6a>¶淺陋追堯舜之高明尚懋相予予忱不貳使千載之墜¶
振於一朝上下之間配于前烈以揚我先后之光訓亦¶
纉爾舊服之顯庸¶
　　　相制三¶
朕飭正三省綱理萬事號令所出本諸西臺閱審駁論¶
屬之黄闥推而達之則在㑹府以其官之長貳皆為任¶
政之臣鼎足居中各遵其職分守則異合謀惟一時予
<pb:KR4d0054_WYG_023-8b>
俊乂宜就茲列某身篤學行自幽而顯宣力中外績用¶
彌劭惟文昌政本揆叙百度介于左省考慎朕命圖濟¶
厥服爾其往哉朕訓迪治官順稽于古使其體至大而¶
統之有要其事至衆而舉之有條不惟其文惟其實不<md:KR4d0054_SBCK_023-6b>¶惟其位惟其人爾允念茲以勤予翼蓋先代之法存於¶
籍者既殘缺而難循當今之宜殊於昔者又舛違而易¶
逺酌是彛憲成之甚艱尚迪庶工奉若惟新之則亦永¶
來世預有無窮之聞
<pb:KR4d0054_WYG_023-9a>
　　　節相制¶
古者出軍之法始於一井之間遣將之常甫在六官之¶
内師田共務文武同方蓋丁發召之期則士就戎行而¶
卿行於外已征誅之事則衆遵農畔而帥旋於朝歴世¶
雖殊茲致惟一逮後王之更造開阡陌以居民𨽻伍符¶
者身不受於一㕓仗齊鉞者位不連於九棘其於荷戈¶
抗隊為王之𤓰牙立纛設旄為國之屏翰上下之任古<md:KR4d0054_SBCK_023-7a>¶今則同予得異能詔于在列某性資强毅識慮精通束
<pb:KR4d0054_WYG_023-9b>
髪修身有恕已及人之志歴官行事有承流宣化之勤¶
踐揚要極之司更閱歲時之乆嘉謀讜論簡在朕心廣¶
譽善聲洽於輿論有國之典以爵詔功宜疇厥庸爰啓¶
爾宇建大將之旗鼓尸我一方賜諸侯之土田保茲東¶
夏以董齊於軍旅以撫和於士民參帝傅之寵名益户¶
封之真食兼隆異數奬勵茂勲於戲昔吉甫典兵萬邦¶
為憲申伯作邑四國于蕃宜悉意於壯猷庶俾忠於前¶
烈答揚祖宗之訓予冀為衆得人夾輔邦家之基爾尚
<pb:KR4d0054_WYG_023-10a>
為時宣力¶
　　　侍中制<md:KR4d0054_SBCK_023-7b>¶舜用臯陶若股肱之承元首商咨傅說如舟楫之濟巨¶
川蓋一體之相成或兩求而莫值肆朕纘極寤寐雋良¶
果得異能屬之大任用揚孚號明論在廷某行蹈中和¶
學通今古從容應物有適用之材慷慨立朝多據經之¶
論比回翔於禁闥遂更踐於樞庭閲歲已深服勞惟舊¶
朕惟紀官之敝久廢於正名分職之殊固難於覈實為
<pb:KR4d0054_WYG_023-10b>
司徒之定制俾位號之無虛乃眷宗工宜加異數東臺¶
管轄之任爰處於弼諧南宫喉舌之司仍躋於端右體¶
加隆之注意當益懋於壯猷於戲秉國之均天下之所¶
取正熈帝之載朕心之所仰成使萬物各遂其生而一¶
夫無失其所以輔予治往惟汝諧<md:KR4d0054_SBCK_023-8a>¶　　　門下侍郎制¶
朕於天下之事以禀承處决屬之中書審閲較正歸之¶
門下而使尚書推而行之此三省所以異任而相成故
<pb:KR4d0054_WYG_023-11a>
長令僕射皆宰相之任而左右省侍郎所以貳之蓋謹¶
其名者固將循之以稽其實也必使位無虛加人無虛¶
受以修國家之務然後稱朕意焉某明允修潔學通今¶
古以風力之敏見於績用以志行之篤重於朝廷擢自¶
從臣預國機政多引大體沃于朕心維董正治官之初¶
介東臺管轄之寄歴選在列汝往惟允夫堅一心以在¶
王室康萬事以亮天功汝之任也其尚勉哉¶
　　　門下侍郎尚書左右丞制<md:KR4d0054_SBCK_023-8b>¶
<pb:KR4d0054_WYG_023-11b>
尚書萬事所出丞所以筦其要門下三省之首侍郎所¶
以貳其長朕稽于古義以正官號故合是寵秩以命吾¶
共政之臣非天下之材足以協朕之謀繫人之望者夫¶
豈虛授某莊毅忠篤通於古今列於廟堂以義陪朕是¶
用考擇以為選首使文昌左轄之任舉瑣闈叅議之效¶
明六官紀綱上之所以齊下者無以撓四方奏列下之¶
所以通上者無所壅以弼予一人而亮成庻績尚懋厥¶
志無忘訓詞
<pb:KR4d0054_WYG_023-12a>
　　　給事中制¶
有事殿内之臣職在於平奏述詳命令駮其違者而正¶
之覆其善者而行之至於决獄官人發驛遣使申寃滯<md:KR4d0054_SBCK_023-9a>¶察苛嬈莫不總焉其任可謂煩且重矣朕董治正官之¶
始思得其人以稱厥位以爾具官某忠篤强毅明於理¶
體勞閲甚茂朕惟汝嘉列之東臺公議所屬惟精敏不¶
懈可以統治要劇惟剛方不苟可以辨白是非爾尚慎¶
于厥修朕方觀汝之效
<pb:KR4d0054_WYG_023-12b>
　　　左右常侍郎制¶
左右之臣以騎從乘輿職在獻納可謂親且重矣非器¶
識操行屬乎朕心夫豈輕授某老於文學練達治體舊¶
惟其政勤烈在時某直諒多聞篤於自守先帝遺朕調¶
護有勞皆以耆名列于秘殿是用考諮於衆寵以茲任¶
朕惟爾之試用已效必能秉誼不渝惟爾之博通古今<md:KR4d0054_SBCK_023-9b>¶必能補朕之闕徃祗厥服豈煩訓辭¶
　　　左右諫議大夫制
<pb:KR4d0054_WYG_023-13a>
諫議大夫掌議論舊矣今列於從官實有言責事無大¶
小皆得開陳當其可從則為之更命令易取舍固朕之¶
所虛心而聽也朕方於天下之忠讜惟恐不聞則居是¶
任者直已以事上夫何間哉某器識强敏明于今古俾¶
職獻替僉曰汝宜夫能通上下之情而使朕立於無蔽¶
之地治道之所繇出在汝能任其任可不勉歟¶
　　　二起居制¶
孔子稱言動以禮天下歸仁焉矧託于王公之上言而
<pb:KR4d0054_WYG_023-13b>
為令動而為法故必有左右史從而記之所以昭得失<md:KR4d0054_SBCK_023-10a>¶明勸戒能稱茲任蓋難其人某文學優深操行修潔執¶
簡簮筆有列於朝今朕順于古義以考定官儀是用正¶
爾之名俾仍舊服其尚謹於書法以無曠于厥司¶
　　　左右正言制¶
左右之臣以言為職事有得失關於理體利害繫於人¶
情或方兆於幾微或已施於命令論皆可及誼無不從¶
選用特殊寄屬惟重正官之始得士尤艱某綽有時材
<pb:KR4d0054_WYG_023-14a>
通於世用獻替之位宜服寵名夫上之求乎下者患乎¶
難知下之求乎上者患乎難達使耳目之任無蔽藥石¶
之規必聞尚惟汝能以助予治¶
　　　諫官制<md:KR4d0054_SBCK_023-10b>¶某純明廣博信古知今用爾之長俾有言責夫言人之¶
所難言爾無不盡而聞之如恐不及朕豈敢忘其尚懋¶
哉無或容而已矣¶
　　　中書令制
<pb:KR4d0054_WYG_023-14b>
虞氏之咨四岳惟亮天功周家之建六官以為民極朕¶
叅于古義質以今宜以右省典正於鈞衡以中臺總持¶
於綱紀兼是重任時惟宗臣播告在廷其聽新命某敏¶
於學術優有時材以經逺之謀彌綸治具以察微之智¶
練達事幾繇展采於禁林遂陞華於宰路協宣勞力積¶
有歲時朕惟授職以量能宜循名而責實稽先王之作¶
則以正百官起多士之赴功庶康萬務眷言舊徳申以<md:KR4d0054_SBCK_023-11a>¶異恩維化原實繫於内樞俾首弼諧之任維政本一歸
<pb:KR4d0054_WYG_023-15a>
於㑹府仍躋端揆之崇寵秩所加委成彌重豈獨儀刑¶
於列位固將叙正於彛倫於戲咸一徳以格皇天輔予¶
于治釐百工而熈庶績待汝有為其務迪於壯猷尚思¶
齊於前哲體茲注意維往懋哉¶
　　　門下中書侍郎尚書左右丞制¶
尚書中書門下三省本天下之務而侍中令僕射為宰¶
相之任舊矣自唐政不綱而失其守今朕董正治官使¶
三省之長皆復其任而於尚書左右丞左右省侍郎秩
<pb:KR4d0054_WYG_023-15b>
有升降使貳吾任政之臣夫綱轄之地與御史更相察¶
舉所以警官邪明憲度而侍郎於左右省無不統理則<md:KR4d0054_SBCK_023-11b>¶其所繫於體尤重非傑出之材不在茲選某官端方篤¶
實學有本源預于政機人望惟允某强毅忠厚通于古¶
今謀謨廟堂休有令聞是用命爾以為選首其尚體余¶
所以處爾之重勿苟勿隨使百工庶尹皆知爾之不私¶
于法罔敢不正而政令之自上出者罔不得宜以稱朕¶
所以作則埀法始今行後之意爾可勉矣予有望焉
<pb:KR4d0054_WYG_023-16a>
　　　中書舎人制¶
朕稽于古以正百官使循其名以效其實惟舎人中書¶
之屬以典掌命令為任而况列於侍從則又職在論思¶
方朕明紀綱定憲度以為民極之初非能見於文章何¶
以究宣朕意非能通於世用何以彌綸庶務進在茲位<md:KR4d0054_SBCK_023-12a>¶不其重歟某官某忠正仁篤達于古今其文足以代王¶
言其智足以謀治體斷自朕意以為選首其尚尊爾之¶
學以善於訓詞奮爾之庸以禆于政理使爾能稱厥職
<pb:KR4d0054_WYG_023-16b>
而朕預於知人其惟勉哉以祗厥服¶
　　　知制誥制¶
典掌書令之任為左右之臣非獨在於潤色斯文而已¶
固當論思治體以輔朕之不逮朕博考天下之材然後¶
有所拔用則於付授豈不慎哉某强識敏學通於理要¶
砥節勵仁忠篤不回朕惟汝嘉使在茲選朕有兢兢業¶
業一日二日萬幾之慮汝則思輔以謀猷忠於獻納朕¶
有作則垂憲施命以告四方之志汝則思達以文辭見<md:KR4d0054_SBCK_023-12b>¶
<pb:KR4d0054_WYG_023-17a>
於號令使汝為稱任則朕為得士豈不休哉尚其勉矣¶
以服厥官¶
　　　知制誥制二¶
賛為名命之臣法當得(一作/侍)從非獨在於討論翰墨發¶
揮詔號而已必將講明治具思獻其可以弼予違故非¶
其人夫豈虚授某敏有時材優於學術擢於不次俾典¶
訓詞維能守其所聞可以輔予不逮維能明於體要可¶
以見於文章其尚懋哉方觀汝效
<pb:KR4d0054_WYG_023-17b>
　　　尚書左右丞制¶
本天下之政者尚書也本尚書之紀綱者左右丞也蓋¶
衆職之治亂萬事之廢舉糾而正之實其任焉今朕董<md:KR4d0054_SBCK_023-13a>¶正治官使尚書纉其舊服以僕射為任政之臣而六卿¶
各遵其職至於綱轄之地所以儆官邪繩謬戾御史有¶
不舉者得并而治之則其繫於體尤重是以進其位叙¶
使得貳吾任政之臣非望臨一時朕豈虚授某明允忠¶
篤通於古今列於廟堂以義陪朕是用考擇以為選首
<pb:KR4d0054_WYG_023-18a>
其尚體予所以處爾之重勿苟勿隨俾百工庶尹知爾¶
之不私于法罔敢不正稱朕所以作則垂憲始今行後¶
之意爾可勉矣朕有望焉¶
　　　左右司郎中制¶
尚書天下政本左右司紀綱之地故郎選異於諸曹非¶
器幹望實有聞於時莫稱其任某明敏强濟通於世用<md:KR4d0054_SBCK_023-13b>¶宜在此位故以命汝創制之初舉墜興壞所以彌綸庻¶
務者待汝有為其尚懋哉以承厥叙
<pb:KR4d0054_WYG_023-18b>
　
　
　
　
　
　
　
　元豐類藁巻二十三
