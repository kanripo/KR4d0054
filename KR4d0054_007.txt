# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:58
#+PROPERTY: JUAN 7

¶
<md:KR4d0054_SBCK_007-1a>¶
<pb:KR4d0054_WYG_007-1a>
欽定四庫全書
　元豐類藁巻七¶
　　　　　　　　　　　　　宋　曽鞏　撰
　　雜

詩¶
　　　冬夜即事¶
印奩封罷閣鈴閒喜有秋毫免素餐市粟易求倉廩實¶
邑尨無警里閭安香消一榻氍毹暖月澹千門霧凇寒¶
聞說豐年從此始更回籠燭巻簾看(齊寒甚夜氣如霧/凝於木上旦起視)
<pb:KR4d0054_WYG_007-1b>
(之如雪日出飄滿堦庭尤為可愛齊人謂之霜滋/諺曰霜凇重霜凇窮漢置飯甕以為豐年之兆)¶
　　　詶介甫還自舅家書所感¶
旱氣滿原野子行歸舊廬籲天高未動望嵗了何如荒¶
土欲生火涸溪容過車民期得霖雨吾豈灌園蔬¶
　　　西湖二首<md:KR4d0054_SBCK_007-1b>¶左符千里走東方喜有西湖六月涼塞上馬歸終反覆¶
泰山鴟飽正飛揚懶宜魚鳥心常静老覺詩書味更長¶
行到平橋初見日滿川風露紫荷香
<pb:KR4d0054_WYG_007-2a>
湖靣平隨葦岸長碧天垂影入清光一川風露荷花曉¶
六月蓬瀛燕坐涼滄海桴浮成曠蕩明河槎上更微芒¶
何須辛苦求人外自有仙鄉在水鄉¶
　　　早起赴行香¶
枕前聽盡小梅花起見中庭月未斜微破宿雲猶度鴈¶
欲深烟栁已藏鴉井轤聲急推寒玉籠燭光繁秉絳紗¶
行到市橋人語密馬頭依約對朝霞¶
　　　席上<md:KR4d0054_SBCK_007-2a>¶
<pb:KR4d0054_WYG_007-2b>
市井蕭條烟火微兩衙散雪夜深時若無一曲傳金盞¶
争奈衰翁兩鬢絲¶
　　　和陳郎中¶
材薄安時甘寂寞身閒乗興喜登臨毎尋香草牽狂思¶
曽向幽蘭費苦吟明月㡬人非按劒高山從古少知音¶
數篇清絶賡歌意黙見馮唐異俗心¶
　　　雪後¶
雪景鮮妍猶弄色栁條葱蒨已抽萌風光冉冉流雙轂
<pb:KR4d0054_WYG_007-3a>
人事悠悠寄一枰射羿未應今獨有嘲雄何必史能評¶
且將畫諾供談笑更選名園載酒行¶
　　　舜泉<md:KR4d0054_SBCK_007-2b>¶山麓舊耕迷故壟井幹餘汲見飛泉清涵廣陌能成雨¶
冷浸平湖别有天南狩一時成往事重華千古似當年¶
更應此水無休歇餘澤人間世世傳¶
　　　閲武堂¶
五朝坏冶歸皇極萬里車書共太平朔馬不窺光禄塞
<pb:KR4d0054_WYG_007-3b>
漢家常𨽻羽林兵栁間自詫投壺樂桑下方安佩犢行¶
高枕四封無一事腐儒何幸偶專城¶
　　　環波亭¶
水心還有拂雲堆日日應須把酒杯楊栁巧含烟景合¶
芙蓉争帶露華開城頭山色相圍出簷底波聲四靣來¶
誰信瀛洲未歸去兩州俱得小蓬萊<md:KR4d0054_SBCK_007-3a>¶　　　鵲山亭¶
大亭孤起壓城顛屋角峨峨挿紫煙濼水飛綃來野岸
<pb:KR4d0054_WYG_007-4a>
鵲山浮黛入晴天少陵騷雅今誰和東海風流世謾傳¶
太守自唫還自笑歸時乗月尚留連¶
　　　芍藥㕔¶
小碧䦨干四月天露紅煙紫不勝妍肯為雲住陽臺女¶
恐逐風飛石室仙洧外送歸情放蕩省中番直勢拘攣¶
何如蕭洒山城守淺酌清吟濟水邉¶
　　　水香亭¶
臨池飛構鬱岧嶤櫺檻無風影自搖羣玉過林抽翠竹
<pb:KR4d0054_WYG_007-4b>
雙虹垂岸跨平橋頻依美藻魚争餌清見寒沙水滿橈<md:KR4d0054_SBCK_007-3b>¶莫問荷花開㡬曲但知行處異香飄¶
　　　静化堂¶
修簷䡾䡾背成隂行盡松篁一徑深好鳥自飛還自下¶
白雲無事亦無心客來但飲平陽酒衙退常攜靖節琴¶
世路人情方擾擾一逰須抵萬黄金¶
　　　仁風㕔¶
凛凛風生寄此堂塵埃消盡興何長朱絲鼓舞逢千載
<pb:KR4d0054_WYG_007-5a>
白羽吹揚慰一方已散浮雲滄海上更飛霖雨泰山傍¶
誰知萬物心焦日獨對松筠四座涼¶
　　　閱武堂下新渠¶
方渠新鑿北林開流水遥經畫閣來洗耳厭聞誇勢利<md:KR4d0054_SBCK_007-4a>¶濯纓羞去傍塵埃不憂待月供詩筆已欲看花泛酒杯¶
却憶虎谿橋上過夜涼臨砌尚徘徊¶
　　　凝香齋¶
每覺西齋景最幽不知官是古諸侯一尊風月身無事
<pb:KR4d0054_WYG_007-5b>
千里耕桑嵗有秋雲水醒心鳴好鳥玉沙清耳漱寒流¶
沉烟細細臨黄巻疑在香爐最上頭¶
　　　北渚亭¶
四楹虚徹地無鄰斷送孤高與使君午夜坐臨滄海日¶
半天吟看泰山雲青徐氣接川原秀常碣風連草木薫¶
莫笑一尊留戀久下階塵土便紛紛¶
　　　芙蓉橋<md:KR4d0054_SBCK_007-4b>¶鴈翅横連杜若洲碧䦨干影在中流蓬萊日日逰人到
<pb:KR4d0054_WYG_007-6a>
誰道僊風解引舟¶
　　　百花臺¶
煙波與客同尊酒風月全家上采舟莫問臺前花遠近¶
試看何似武陵逰¶
　　　次道子中書問歸期¶
竊食東州嵗未期蓬萊人問㡬時歸凭䦨到處臨清泚¶
開閣終朝對翠微兩印毎閒軍市静雙旌多偃送迎稀¶
一枝數粒身安穏不羡雲鵬九萬飛
<pb:KR4d0054_WYG_007-6b>
　　　霧凇¶
園林初日静無風霧凇花開處處同記得集英深殿裏<md:KR4d0054_SBCK_007-5a>¶舞人齊挿玉籠𩮰¶
　　　正月六日雪霽¶
雪消山水見精神滿眼東風送早春明日杏園應爛漫¶
便須期約看花人¶
　　　寄顧子敦¶
清曠亭邉雁欲回南湖分浪入城來空山過臘猶藏雪
<pb:KR4d0054_WYG_007-7a>
野岸先春已放梅三徑未歸聊自適一尊尋勝每同開¶
如今試想長松下玉麈高談豈易陪¶
　　　二月八日北城閒步¶
土膏初動麥苖青飽食城頭信意行便起高亭臨北渚¶
欲乗長日勸春耕<md:KR4d0054_SBCK_007-5b>¶　　　詠栁¶
亂條猶未變初黄倚得東風勢便狂解把飛花䝉日月¶
不知天地有清霜
<pb:KR4d0054_WYG_007-7b>
　　　北園㑹客不飲¶
畫橋南北水西東高下花枝緑間紅殢得春風人盡醉¶
獨醒誰似白頭翁¶
　　　西湖納凉¶
問吾何處避炎蒸十頃西湖照眼明魚戯一篙新浪滿¶
鳥啼千步緑隂成虹腰隠隠松橋出鷁首峩峩畫舫行¶
最喜晚凉風月好紫荷香裏聽泉聲¶
　　　喜雨<md:KR4d0054_SBCK_007-6a>¶
<pb:KR4d0054_WYG_007-8a>
偶狥一官偷禄計便懐千里長人憂桑間舉箔蠶初繭¶
隴上揮鐮麥已秋更喜風雷生北極頓敺雲雨出靈湫¶
從今菽粟非虛禱㑹見甌窶果滿篝¶
　　　雨後環波亭次韻四首¶
　　　　次李秀才得魚字韻¶
候月已知星好雨卜年方喜夢維魚從今撥置庭中事¶
最喜西軒睡枕書¶
　　　　次綰得風字韻
<pb:KR4d0054_WYG_007-8b>
荷芰東西魚映葉樵舟朝暮客乗風清泉雨後分毛髮¶
何必南湖是鏡中¶
　　　　次維得禽字韻<md:KR4d0054_SBCK_007-6b>¶黄蜀葵開収宿雨紫桑椹熟轉新禽看花弄水非無事¶
猶勝紛紛别用心¶
　　　　次維得花字韻¶
丹杏一畨収美實緑荷無數放新花西湖雨後清心目¶
坐到城頭泊暝鵶
<pb:KR4d0054_WYG_007-9a>
　　　去年久旱六月十三日入境得雨今年復旱得¶
　　　雨亦六月十三日也¶
去年六月焦原雨入得東州第一朝今日看雲舊時節¶
又來農畔聴蕭蕭¶
　　　到郡一年¶
薄材何幸擁朱軒竊食東風已一年隴上雨餘看麥秀<md:KR4d0054_SBCK_007-7a>¶桑間日永問蠶眠官名雖冗身無累心事長閒地自偏¶
祗恐再朞官滿去每來湖岸合留連
<pb:KR4d0054_WYG_007-9b>
　　　孔教授張法曹以曽論薦特示長牋¶
緑髪朱顔兩少年出倫清譽每相先壁中字為時人考¶
圯上書從老父傳泮水笑談邀法飲高臺閒燕屬佳篇¶
衰翁厚幸懐雙璧更起狂心慕薦賢¶
　　　酬強㡬聖¶
俯仰林泉繞舍清經年閒卧濟南城山田雨足心無事¶
水榭華開眼更明新霽煙雲飛觀出晚凉歌吹畫橋横¶
寄聲裴令樽前客祗欠高談一座傾
<pb:KR4d0054_WYG_007-10a>
　　　人情<md:KR4d0054_SBCK_007-7b>¶人情當面蔽山丘誰可論心向白頭天禄閣非真學士¶
玉麟符是假諸侯詩書落落成孤論耕釣依依憶舊逰¶
早晚抽簮江海去笑將風月上扁舟¶
　　　寄王樂道¶
荆州南走困塵埃應喜文章意自開明世正逢多事日¶
要塗須用出倫材不回霜雪天應惜未得風雲衆忍摧¶
若向沙頭弔杜甫近詩懸望自書來
<pb:KR4d0054_WYG_007-10b>
　　　戲書¶
集賢自笑文章少為郡誰言樂事多報答書題親筆硯¶
逢迎使客聴笙歌一心了了無人語兩𩯭蕭蕭奈老何¶
還有不隨流俗處秋毫無累損天和<md:KR4d0054_SBCK_007-8a>¶　　　贈張濟¶
憶初蘭渚訪沈淪一畝蕭然里舍貧節行久窮彌好古¶
文章垂老更驚人詩書就我論新意冠劒投誰拂舊塵¶
山驛荒凉煩枉道一觴相屬莫嫌頻
<pb:KR4d0054_WYG_007-11a>
　　　北渚亭雨中¶
振衣已出塵土外巻箔更當風雨間泉聲漸落石溝澗¶
雲氣逈壓金輿山寒沙漠漠鳥飛去野路悠悠人自還¶
耕桑千里正無事况有罇酒聊開顔¶
　　　送趙資政¶
鎮撫西南衆望傾玉書天上掇持衡春風不覺岷山遠¶
和氣還從錦水生學舍却尋餘教在棠郊應喜舊隂成<md:KR4d0054_SBCK_007-8b>¶歸來促召調鑪冶莫為兒童竹馬迎
<pb:KR4d0054_WYG_007-11b>
　　　趵突泉¶
一派遥從玉水分暗來都洒厯山塵滋榮冬茹温常早¶
潤澤春茶味更真已覺路傍行似鑑最憐沙際涌如輪¶
曽城齊魯封疆㑹况託娥英詫世人¶
　　　金絲泉¶
玉甃常浮灝氣鮮金絲不定路南泉雲依美藻争成縷¶
月照靈漪巧上弦已繞渚花紅灼灼更縈沙竹翠姢姢¶
無風到底塵埃盡界破氷霜一片天
<pb:KR4d0054_WYG_007-12a>
　　　北池小㑹¶
笑語從容酒慢廵笙歌隨賞北池春波間鏤檻花迷眼<md:KR4d0054_SBCK_007-9a>¶沙際朱橋栁拂人金縷暗移泉溜急銀簧相合鳥聲新¶
幸時無事須行樂物外乾坤一㸃塵¶
　　　送韓廷評¶
謝庭冠盖舊追尋僻郡相從喜更深進道由來輕拱璧¶
傳經知不羡籯金騏騮要試風沙遠竹柏須忘霰雪侵¶
别後壯懐應努力白頭傾耳聽徽音
<pb:KR4d0054_WYG_007-12b>
　　　寄孫莘老湖州墨妙亭¶
隆名盛位知難久壯字碑豐亦易忘棗木巳非真篆刻¶
色絲空喜好文章峴山漢水成虛擲大厦深簷且秘藏¶
好事今推霅溪守故開新館集琳瑯¶
　　　鵲山<md:KR4d0054_SBCK_007-9b>¶一峯孤起勢崔嵬秀色挼藍入酒盃靈藥已從清露得¶
平湖長泛宿雲回翰林明月舟中過司馬虚亭竹外開¶
我亦退公思蠟屐㑹看歸路送人來
<pb:KR4d0054_WYG_007-13a>
　　　華不注山(水經華不注山虎牙桀立孤峰特起/以刺天青崖翠發望同㸃黛輿地志)
　　　(又云亦名/金輿山)¶
虎牙千仭立巉巉峻㧞遥臨濟水南翠嶺嫩嵐晴可掇¶
金輿陳迹久誰探高標特起青雲近壯士三周戰氣酣¶
丑父遺忠無處問空餘一掬野泉甘¶
　　　靈巖寺兼簡重元長老二劉居士¶
法定禪房臨峭谷辟支靈塔冠層巒軒牕勢聳雲林合¶
鐘磬聲高鳥道盤白鶴已飛泉自湧青龍無迹洞常寒
<pb:KR4d0054_WYG_007-13b>
更聞惠遠相從樂世道囂塵豈可干<md:KR4d0054_SBCK_007-10a>¶　　　和孔仲平¶
園池方喜共追㝷正是槐榆夾路隂雙燭縱談樽酒淥¶
一枰消日紙牕深波濤萬字驚人筆塵土千鍾異俗心¶
佳句從來知寡和愧將沙礫報(一作/兼)黄金¶
　　　郡樓¶
滿眼青山更上樓偶携閒客此間逰飛花不盡隨風起¶
野水無邉帶雨流懐舊有情惟社燕忘機相得更沙鷗
<pb:KR4d0054_WYG_007-14a>
黄金駟馬皆塵土莫靳當歡酒百甌¶
　　　鮑山¶
雲中一㸃鮑山青東望能令兩眼明若道人心是矛㦸¶
山中那得叔牙城<md:KR4d0054_SBCK_007-10b>¶　　　鄆州新堂¶
百尺豐堂汶水濵魯侯清燕此逡巡谿寒素礫偏宜月¶
壁瑩黄金不受塵引客笙歌行處是賞心花木四時新¶
未應久作林泉主天子今思舊學臣
<pb:KR4d0054_WYG_007-14b>
　　　垓下¶
三傑同歸漢道興㧞山餘力爾徒矜泫然垓下真兒女¶
不悟當從一范増¶
　　　離齊州後五首¶
雲㠶十幅順風行卧聴隨船白浪聲好在西湖波上月¶
酒醒還對紙牕明¶
畫船終日扒沙行已去齊州一月程千里相隨是明月<md:KR4d0054_SBCK_007-11a>¶水西亭上一般明
<pb:KR4d0054_WYG_007-15a>
文犀剡剡穿林筍翠靨田田出水荷正是西亭銷暑日¶
却將離恨寄煙波¶
將家須向習池逰難放西湖十頃秋從此七橋風與月¶
夢魂常到木蘭舟¶
荷氣夜凉生枕席水聲秋醉入簾帷一㠶千里空回首¶
寂寞船牕祗自知¶
　　　寄齊州同官¶
西湖一曲舞霓裳勸客花前白玉觴誰對七橋今夜月
<pb:KR4d0054_WYG_007-15b>
有情千里不相忘¶
　　　庭檜呈蔣潁叔<md:KR4d0054_SBCK_007-11b>¶樛枝高下秀森森曽寄名卿(一作/郎)異俗心草舍一時成¶
往事松身千尺見新隂聲清不受笙竽雜氣勁能遺霰¶
雪侵漢節從來縱真賞謝庭蘭玉載芳音¶
　　　甘露寺多景樓¶
欲収嘉景此樓中徙倚䦨干四望通雲亂水光浮紫翠¶
天含山氣入青紅一川鐘唄淮南月萬里㠶檣海外風
<pb:KR4d0054_WYG_007-16a>
老去衣衿塵土在祗將心目羡㝠鴻¶
　　　孫少述示近詩兼仰高致¶
大句閎篇久擅塲一函初得勝琳瑯少陵雅健材孤出¶
彭澤清閒興最長世外麒麟誰可係雲中鴻雁本高翔¶
白頭多病㐮陽守展巻臨風欲自強<md:KR4d0054_SBCK_007-12a>¶　　　金山寺¶
塵外岧嶤鷲嶺宮架虚排險出青紅林光巧轉滄波上¶
海色遥涵白日東夜静神龍聴呪食秋深蒼鶻起摶風
<pb:KR4d0054_WYG_007-16b>
連荆控蜀長江水盡在回廊顧盼中¶
　　　水西亭書事
一畨雨熟林間杏四面風開水上花岸盡龍鱗盤翠篠
谿深鰲背露晴沙隴頭刈麥催行饁桑下繅絲急轉車
總是白頭官長事莫嫌麤俗向人誇(按此詩諸本皆缺/今依顧崧齡從宋)
(槧校正/本補入)
　
　元豐類藁巻七
