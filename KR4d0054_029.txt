# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:59
#+PROPERTY: JUAN 29

¶
<md:KR4d0054_SBCK_029-1a>¶
<pb:KR4d0054_WYG_029-1a>
欽定四庫全書
　元豐類藁巻二十九¶
　　　　　　　　　　　　　宋　曽鞏　撰
　　䟽¶
　　　熈寧

轉對䟽¶
准御史䑓告報臣寮朝辭日具轉對臣愚淺薄恐言不¶
足采然臣竊觀唐太宗即位之初延羣臣與圖天下之
事¶而能絀封倫用魏鄭公之說所以成貞觀之治周世
<pb:KR4d0054_WYG_029-1b>
宗¶初即位亦延羣臣使陳當世之務而能知王樸之可
用¶故顯徳之政亦獨能變五代之因循夫當衆說之馳
騁¶而以獨見之言陳未形之得失此聴者之所難也然
二君¶能辨之於羣衆之中而用之以收一時之效此後
世之¶士所以常感知言之少而頌二君之明也今陛下
始承<md:KR4d0054_SBCK_029-1b>¶天序亦詔羣臣使以次對然且將嵗餘未聞取一
人得¶一言豈當世固乏人不足以當陛下之意與抑所
以延¶問者特用累世之故事而不必求其實歟臣愚竊
<pb:KR4d0054_WYG_029-2a>
計殆¶進言者未有以當陛下之意也陛下明智大畧固
將比¶跡於唐虞三代之盛如太宗世宗之所至恐不足
以望¶陛下故臣之所言亦不敢効二臣之卑近伏惟陛
下超¶然獨觀於世俗之表詳思臣言而擇其中則二君
之明¶豈足道於後世而士之懐抱忠義者豈復感知言
之少¶乎臣所言如左臣伏以陛下恭儉慈仁有能承祖
宗(一作/¶宗廟)之徳聰明睿知有能任天下之材即位以來早
朝晏¶罷廣問兼聴有更制變俗比迹唐虞之志此非羣
<pb:KR4d0054_WYG_029-2b>
臣之<md:KR4d0054_SBCK_029-2a>¶所能及也然而所遇之時在天則有日食星變之
異在¶地則有震動䧟裂水泉湧溢之災在人則有饑饉
流亡訛¶言相驚之患三者皆非常之變也及(一作/又)從而
察今之¶天下則風俗日以薄惡紀綱日以弛壊百司庻
務一切¶文具而巳内外之任則不足於人材公私之計
則不足¶於食貨近則不能不以盗賊為慮逺則不能不
以夷狄¶為憂海内智謀之士常恐天下之勢不得以乆
安也以¶陛下之明而所遇之時如此陛下有更制變俗
<pb:KR4d0054_WYG_029-3a>
比迹唐¶虞之志則亦在正其本而巳矣易曰正其本萬
事理臣¶以謂正其本者在陛下得之於心而已臣觀洪
範所以¶和同天人之際使之無間而要其所以為始(一/作)
(本/)者思<md:KR4d0054_SBCK_029-2b>¶也大學所以誠意正心脩身治其國家天下而
要其所¶以為始者致其知也故臣以謂正其本者在得
之於心¶而已得之於心者其術非他學焉而已矣此致
其知所¶以為大學之道也古之聖人舜禹成湯文武未
有不由¶學而成而傅說周公之輔其君未甞不勉之以
<pb:KR4d0054_WYG_029-3b>
學故孟¶子以謂學焉而後有為則湯以王齊桓公以覇
皆不勞¶而能也盖學所以成人主之功徳如此誠能磨
礱長飬¶至於有以自得則天下之事在於理者未有不
能盡也¶能盡天下之理則天下之事物接於我者無以
累其¶内天下之以言語接於我者無以蔽其外夫然則
循理¶而巳矣邪情之所不能入也從善而已矣邪說之
所不能<md:KR4d0054_SBCK_029-3a>¶亂也如是而用之以持乆資之以不息則積其
小者¶必至於大積其微者必至於顯古之人自可欲之
<pb:KR4d0054_WYG_029-4a>
善而¶充之至於不可知之神自十五之學而積之至於
從心¶之不踰矩豈他道哉由是而已矣故曰念終始典
于學¶乂曰學然後知不足孔子亦曰吾學不厭盖如此
者孔¶子之所不能巳也夫能使事物之接於我者不能
累其¶内所以治内也言語之接於我者不能蔽其外所
以應¶外也有以治内此所以成徳化也有以應外此所
以成¶法度也徳化法度既成所以發育萬物而和同天
人之¶際也自周衰以來道術不明為人君者莫知學先
<pb:KR4d0054_WYG_029-4b>
王之¶道以明其心為人臣者莫知引其君以及先王之
道也<md:KR4d0054_SBCK_029-3b>¶一切苟簡溺於流俗末世之卑淺以先王之道為
迂逺¶而難遵人主雖有聰明敏逹之質而無磨礱長飬
之具¶至於不能有以自得則天下之事在於理者有所
不能¶盡也不能盡天下之理則天下之以事物接於我
者足¶以累其内天下之以言語接於我者足以蔽其外
夫然¶故欲循理而邪情足以害之欲從善而邪說足以
亂之¶如是而用之以持乆則愈甚無補行之以不息則
<pb:KR4d0054_WYG_029-5a>
不能¶見效其弊則至於邪情勝而正理㓕邪說長而正
論消¶天下之所以不治而有至於亂者以是而已矣此
周衰¶以來人主之所以可傳於後世者少也可傳於後
世者¶若漢之文帝宣帝唐之太宗皆可謂有美質矣由
其學<md:KR4d0054_SBCK_029-4a>¶不能逺而所知者陋故足以賢於近世之庸主矣
若夫¶議唐虞三代之盛徳則彼烏足以云乎由其如此
故自¶周衰以來千有餘年天下之言理者亦皆卑近淺
陋以¶趨世主之所便而言先王之道者皆絀而不省故
<pb:KR4d0054_WYG_029-5b>
以孔¶子之聖孟子之賢而猶不遇也今去孔孟之時又
逺矣¶臣之所言乃周衰以來千有餘年所謂迂逺而難
遵者¶也然臣敢獻之於陛下者臣觀先王之所已試其
言最¶近而非逺其用最要而非迂故不敢不以告者此
臣所¶以事陛下區區之志也伏惟陛下有自然之聖質
而漸¶漬於道義之日又不為不乆然臣以(一作/所)謂陛下
有更¶制變俗比迹唐虞之志則在得之於心得之於心
則在<md:KR4d0054_SBCK_029-4b>¶學焉而已者臣愚以謂陛下宜觀洪範大學之所
<pb:KR4d0054_WYG_029-6a>
陳知¶治道之所本不在於他觀傅說周公之所戒(一作/勉)
知學¶者非明主之所宜巳也陛下有更制變俗比迹唐
虞之¶志則當懇誠惻懼以講明舊學而推廣之務當於
道徳¶之體要不取乎口耳之小知不急乎朝夕之近効
復之¶熟之使聖心之所存從容於自得之地則萬事之
在於¶理者未有不能盡也能盡萬事之理則内不累於
天下¶之物外不累(一作/蔽)於天下之言然後明先王之道
而行¶之邪情之所不能入也合天下之正論而用之邪
<pb:KR4d0054_WYG_029-6b>
說之¶所不能亂也如是而用之以持久資之以不息則
雖細¶必鉅雖微必顯以陛下之聰明而充之以至於不
可知<md:KR4d0054_SBCK_029-5a>¶之神以陛下之睿知而積之以至於從心所欲之
不踰¶矩夫豈逺哉顧勉强如何耳夫然故内成徳化外
成法¶度以發育萬物而和同天人之際甚易也若夫移
風俗¶之薄惡振綱紀之弛壊變百司庶務之文具屬天
下之¶士使稱其位理天下之財使贍其用近者使之親
附逺¶者使之服從海内之勢使之常安則惟陛下之所
<pb:KR4d0054_WYG_029-7a>
欲何¶求而不得何為而不成乎未有若是而福應不臻
而變¶異不消者也如聖心之所存未及於此内未能無
秋毫¶之累外未能無纎芥之蔽則臣恐欲法先王之政
而智¶慮有所未審欲用天下之智謀材諝之士而議論
有所¶未一於國家天下愈甚無補而風俗綱紀愈以衰
壊也<md:KR4d0054_SBCK_029-5b>¶非獨如此自古所以安危治亂之幾未甞不出於
此臣¶幸䝉降問言天下之細務而無益於得失之數者
非臣¶所以事陛下區區之志也輒不自知其固陋而敢
<pb:KR4d0054_WYG_029-7b>
言國¶家之大體惟陛下審察而擇其宜天下幸甚¶
　　劄子¶
　　　自福州召判太常寺上殿劄子(改明州/不果上)¶
伏以陛下聰明睿知天性自然可謂有不世出之姿自¶
在藩邸入承顔色出奉朝請怡怡翼翼不自暇豫至恭¶
極孝聞於天下及踐大位内事兩宫外嚴七廟仁被公¶
族徳形閨門嬪御備官不滛於色音樂備數不溺於聲¶
食菲衣綈務遵節儉䑓卑囿小無所増餙近習無便嬖<md:KR4d0054_SBCK_029-6a>¶
<pb:KR4d0054_WYG_029-8a>
左右無私謁未甞出逰幸未甞從畋漁其於憂憫元元¶
勤勞庶政則念慮先於兆朕祗慎盡於纎芥晝而訪問
至於日昃夕而省覽¶至於夜分每羣臣進見接之禮篤
而情通凢四方奏事¶莫不朝入而暮報雖大禹之勤于
邦文王之不暇食無¶以加此其淵謀逺畧必中事幾善
訓嘉謨可為世則者¶傳聞下土雖僅得其一二已足以
度越衆慮非可闚測¶可謂有君人之大徳其高深宏逺
則憫自晩周秦漢以¶來世主不能獨出於衆人之表其
<pb:KR4d0054_WYG_029-8b>
政治所出大抵踵襲¶卑陋因於世俗而已於是慨然以
上追唐虞三代荒絶¶之迹修列先王法度之政為其任
在已可謂有出於數¶千載之大志變革因循號令必信
使海内觀聴莫不震<md:KR4d0054_SBCK_029-6b>¶動羣下遵職惟恐在後可謂有能
行之效盖刻意尚行¶不差毫髪縉紳之士有所不能及
憂勞惕勵無懈湏臾¶又非羣臣之所能望可謂持起於
三代之後非常之主¶也愚臣孤陋熈寧二年出通判越
州因轉對幸得論事¶敢據經之說以誠意正心修身治
<pb:KR4d0054_WYG_029-9a>
國家天下之道必本¶於學為獻逮今十有一年始得望
穆穆之清光敢別白¶前說而終之臣以謂陛下有不世
出之姿有君人之大¶徳與出於數千載之大志又有能
行之效特起於三代¶之後然顧以治國家天下之道必
本於學為獻於陛下¶何也盖古之聖人雖出乎其類㧞
乎其萃然至其成徳¶莫不由學故堯舜性之也而見於
傳記則皆有師其史<md:KR4d0054_SBCK_029-7a>¶官識其行事則皆曰若稽古至於
湯武身之也則湯學¶於伊尹武王學於太公見於詩禮
<pb:KR4d0054_WYG_029-9b>
孟子在商高宗得傅¶說作相其命說之辭曰予小子舊
學於甘盤而傅說告¶之則曰學于古訓乃有獲又曰惟
學遜志務時敏厥修¶乃來又曰惟斆學半念終始典于
學盖高宗既巳學于¶甘盤矣及傅說相之乃更丁寧反
復勉之以學其要歸¶則以謂當終始常念於學明學盖
不可一日而廢也至¶於孔子之自敘則自十有五而志
於學至於七十而從¶心所欲不踰矩夫以孔子之聖必
至於學其學之漸每¶十年而一進至於七十矣其從心
<pb:KR4d0054_WYG_029-10a>
也盖不踰矩則傅說¶所稱當始終常念於學者雖孔子
之聖不能易也故楊<md:KR4d0054_SBCK_029-7b>¶子曰學之為王者事乆矣堯舜禹
湯文武汲汲仲尼皇¶皇其巳久矣聖賢之篤於學至於
如此者盖樂而不亂¶復而不厭者道也測之而益深窮
之而益逺者聖人之¶言也知不足與困者學也方其始
也求之貴愽畜之貴¶多及其得之則於言也在知其要
於徳也在知其奥能¶至於是矣則求之愽畜之多者乃
筌蹄而巳所謂多聞¶則守之以約多見則守之以卓也
<pb:KR4d0054_WYG_029-10b>
如求之不愽畜之不¶多則未有於言也能知其要未有
於徳也能知其奥所¶謂寡聞則無約寡見則無卓也子
貢稱孔子之學識其¶逺者大者則於言也能知其要於
徳也能知其奥然後¶能當於孔子之所謂學也審能是
則存於心者有以為<md:KR4d0054_SBCK_029-8a>¶主於内天下之事雖其變無窮而
吾所以待之者其應¶無方古之大有為於天下者未有
不出於此也堯舜湯¶武所以為盛徳之至孔子所以從
心而不踰矩者或得其¶行者未得其所以行得其言者
<pb:KR4d0054_WYG_029-11a>
未得其所以言孟子之¶所謂聖而不可知之謂神在是
而已矣陛下萬幾之餘¶日引天下之士推原道徳而講
明其意陳六藝載籍之¶文而細繹其說慱考深思無有
懈倦其折𠂻是非獨見¶之明老師宿儒所不能到此臣
之所聞也有不世出之¶姿與君人之大徳又有出於數
千載之大志特起於三¶代之後此臣之所知也則陛下
之學巳可謂至矣然臣¶區區敢誦經之陳言以進於左
右者誠將順陛下之聖<md:KR4d0054_SBCK_029-8b>¶志采傅說始終典學之言觀孔
<pb:KR4d0054_WYG_029-11b>
子少長進學之漸以陛¶下之明智知言之要知徳之奥
皆陛下之所素畜誠以¶陛下之樂道而繼之以不倦以
陛下之稽古而加之以¶不已使天性之睿智所造者益
深所積者益厚日日新又¶日新其於自得之者非徒足
以待萬事無窮之變而應¶之以無方天下之人必將得
陛下之行者不得其所以¶行得陛下之言者不得其所
以言堯舜湯武所以為盛¶徳之至孔子所以從心而不
踰矩孟子所謂聖而不可¶知之謂神不在於陛下而孰
<pb:KR4d0054_WYG_029-12a>
在哉繇是歛五福之慶以¶大賚庶民享萬年之休以永
綏方夏徳厚於天地名昭¶於日月惟聖意之所在而巳
臣愚不敏䝉恩賜對不敢<md:KR4d0054_SBCK_029-9a>¶毛舉藂細之常務而於國家
之體冐言其逺且大者此¶臣所以愛君區區之分也伏
惟留神省察¶
　
　
　
<pb:KR4d0054_WYG_029-12b>
　
　
　
　
　
　
　
　元豐類藁卷二十九
