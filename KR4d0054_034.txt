# -*- mode: mandoku-view -*-
#+TITLE: 元豐類藁
#+DATE: 2015-09-23 10:19:59
#+PROPERTY: JUAN 34

<md:KR4d0054_SBCK_033-8b>¶<md:KR4d0054_SBCK_034-1a>¶
<pb:KR4d0054_WYG_034-1a>
欽定四庫全書
　元豐類藁卷三十四¶
　　　　　　　　　　　　　宋　曾鞏　撰
　

　奏狀¶
　　　乞賜唐六典狀¶
右臣伏見聖恩以新雕印唐六典頒賜近臣以及館閣¶
竊以唐初以尚書中書門下三省參領天下之事以今¶
僕射侍中為宰相之任然選士用人出兵授田刑罰禮
<pb:KR4d0054_WYG_034-1b>
樂至於工官所主則一本於尚書尚書侍郎分為六官¶
郎員外郎各有攸司又分二十有四所以彌綸庶務至¶
微至密其大則以永業口分之田制民之產以租庸調¶
制民之賦以諸府十二衛制民之兵三代以來其政最¶
為近古太宗所以致治者盖出於此其事至衆而舉之<md:KR4d0054_SBCK_034-1b>¶有條其體至大而統之有要可謂得建官制理之方明¶
皇之世迺考尋舊章著之簡冊以六卿所總領則象周¶
官名其書曰六典而開元十四年張説罷中書令為尚
<pb:KR4d0054_WYG_034-2a>
書右丞相不知政事自此政事歸中書而尚書但受成¶
事而已亦其書之所記也則當是之時尚書巳不得其¶
職其所著者盖先代之遺法也其本原設官因革之詳¶
上及唐虞以至開元其文不煩其實甚備信可謂善於¶
述作者也臣向在館閣嘗見此書其前有序明皇自撰¶
意而其篇首皆曰御撰李林甫注及近得此書不全本¶
其前所載序同然其篇首不曰御撰其第四一篇則曰¶
集賢院學士知院事中書令修國史上柱國始興縣開<md:KR4d0054_SBCK_034-2a>¶
<pb:KR4d0054_WYG_034-2b>
國子臣張等奉勅撰盖開元二十二年張九齡寔任此
官¶然則此書或九齡等所為歟不敢以疑説定也伏惟皇¶
帝陛下神智聖性夙成自天方革敝興壞以脩太平之¶
業繼唐虞之跡而稽古不倦旁及此書迺自禁中鏤版¶
傳之以賜在位豈不以其官儀品式去今未遠而行於¶
今者尚多將使學士大夫得而求之其於就列皆知其¶
任其於治體開益至多非聖慮所存規模宏遠則何以¶
訓勵羣臣委曲至此臣備數内閣以文學為職宜畧知
<pb:KR4d0054_WYG_034-3a>
典故不可以衰退駑鈍怠惰苟止故敢昧冒以請伏望¶
聖慈依例賜臣一部便得伏玩思索萬一得奉清閒尚¶
可牽强以備訪問不勝犬馬區區之誠貪冀恩私不知<md:KR4d0054_SBCK_034-2b>¶僭越其於罪戾所不敢逃干冒宸嚴臣不任¶
　　　授滄州乞朝見狀¶
右臣伏奉勅命就差知滄州已起離前來竊念臣遠違¶
班列十有二年伏遇陛下神聖文武當天受命制作法¶
度以集太平之功羣情顒顒孰不自願為能以托名於
<pb:KR4d0054_WYG_034-3b>
萬世而臣曽未得須臾之間進望清光竊不自揆愿奉¶
德音犬馬之情固非一日之積今將至京師伏望聖慈¶
許臣朝見臣不任¶
　　　乞登對狀¶
右臣於十月二十六日伏蒙聖恩賜對延和殿陛下假¶
之以玉色奬之以德音訪之以治天下之道而及於當<md:KR4d0054_SBCK_034-3a>¶世之事其敝安在臣昏愚不肖不足以稱聖意遽言國¶
家之大體則懼非臣之任毛舉天下之細務則又非臣
<pb:KR4d0054_WYG_034-4a>
之志是以不敢率然以對夫智之不明辭之不敏此臣¶
之罪也計臣之材與臣之位不敢以言髙亦臣之分也¶
退而伏念臣材質淺薄偶有好古之勤嚮道之志遇陛¶
下髙明光大方修先王之政以集太平之功而臣藐在¶
外服有十二年無&KR0247;鬻之一言無左右之素譽地窮勢¶
絶不敢期於自通分以孤愚老於疎遠属陛下聰明睿¶
智洞照羣情公聽並觀不遺小善赫然獨斷察臣之本¶
末超然遠御収臣於滯涸至於撫慰之私顧問之寵雖
<pb:KR4d0054_WYG_034-4b>
世之抱道德堪重任之士恐不能當豈臣之微所可輒<md:KR4d0054_SBCK_034-3b>¶得雖滅身碎首未足以報非常之賜其於傾竭肝膽以¶
自效其愚忠有出位之責猶不敢辭况親承聖問實臣¶
吐盡誠素之時其不敢自黙此臣愛君事國之義也竊¶
以先王之治天下必有典籍以為當世之法傳之後嗣¶
使永有持循故在夏書稱政典曰先時者殺無赦不及¶
時者殺無赦則夏之治天下之書曰政典也其在商書¶
稱制官刑儆于有位曰惟兹三風十愆卿士有一于身
<pb:KR4d0054_WYG_034-5a>
家必喪邦君有一于身國必亡則商之治天下之書曰¶
官刑也其在周書稱成王還歸在豐作周官盖以董正¶
治官之意訓告羣臣今書周官之篇是也於是之時事¶
為之制曲為之防故經禮三百威儀三千所謂經禮三<md:KR4d0054_SBCK_034-4a>¶百者周禮六鄉属皆六十蓋舉其全數則周之治天下¶
之書曰周禮也三代以後時君所為務在苟簡紀綱憲¶
度闕而不圖盖遠莫盛於漢而孝文之世賈誼欲定官¶
名議寢不用中莫懿於後周雖分六府之位以儀刑經
<pb:KR4d0054_WYG_034-5b>
禮而典籍無所傳聞近莫美於唐初以尚書六職本天¶
下之治而不能修列其法論著於書開元之際始追次¶
舊章以為六典而尚書已失其職然三代之後治天下¶
之書有此而巳今陛下以法制度數宜有所自故上稽¶
周禮以官儀注措宜叅近事故旁求六典則又質諸當¶
世之宜裁以聖慮始自三省至于百工皆正其名夫名¶
正然後位定位定然後事舉名正位定事舉則設官制<md:KR4d0054_SBCK_034-4b>¶理之方盡矣使萬官千品各循其分彞倫庶績皆得其
<pb:KR4d0054_WYG_034-6a>
任然後陛下程其能等其實以章別幽明信其賞必其¶
罰以推行懲勸庶務雖衆舉其目而無不周四海雖廣正¶
其本而無不治况推尋采掇雖付在有司而是正凖裁¶
寔由聖斷至夫大法既具然後條分類别以陛下之所¶
指授勒成一代之典明示四方使知出自聖作豈獨以¶
之彌綸當今之務固當藏之金匱為萬世法臣愚固陋¶
竊不自揆於夫經營之體損益之方所謂位定而事舉¶
者欲進其妄誕之滯見庶有毛髮之補然心之委曲難
<pb:KR4d0054_WYG_034-6b>
以書盡伏望特垂聖慈許臣上殿敷奏使臣得披腹心¶
以稱前日之聖問萬分之一有足以上當天心臣死生<md:KR4d0054_SBCK_034-5a>¶幸甚俯伏待命臣不任¶
　　　乞出知潁州狀¶
右臣愚不自揆懷犬馬之情敢昧萬死以聞不敏之誅¶
所不敢逭伏念臣性行迂拙立朝無所阿附有見嫉之¶
積毁無借譽之私援在外十有二年更歴七郡雖有愛¶
君嚮國之心託勢疎遠無路自通期於抱志没齒而巳
<pb:KR4d0054_WYG_034-7a>
陛下居法宮之深臨萬官之衆而臣以單外之迹一介¶
之微陛下廓四聰之廣出獨見之卓不繇臣之&KR0247;鬻不¶
因人之黨助収憐附慰勞問褒嘉語重意殊可謂非常¶
之遇士之有大過人之材者殆未足以致此豈臣之鄙¶
所當冒得日夜思念臣以庸下之器在隱約之中而獨<md:KR4d0054_SBCK_034-5b>¶為聖主所知如此螻蟻之軀知死不足以圖報今還朝¶
以來甫及數月未有絲忽自効之勤而輒以私誠上陳¶
臣之妄庸雖受誅絶之刑不足以塞責惟陛下察而哀
<pb:KR4d0054_WYG_034-7b>
之臣母年七十有一比嬰疾疹舉動步履日更艱難陛¶
下處臣京師臣幸得侍庭闈以便醫藥聖澤至厚常恐¶
不能克堪今臣弟布得守陳州臣母憐其久别欲與俱¶
行顧臣之宜惟得旁郡庶可奉親往來以共子職而抱¶
疾之親陸行非便今與陳比境許蔡亳州及南京皆不¶
通水路顧潁可以沿流臣誠不自揆不諱萬死之責敢¶
昧冒以請伏望聖慈差臣知潁州一任竊恐顧臨到任¶
未久無例為臣移易縁若候顧臨滿闕則臣弟布陳州<md:KR4d0054_SBCK_034-6a>¶
<pb:KR4d0054_WYG_034-8a>
却巳滿任欲望特出聖恩許臣不候顧臨任滿交割臣¶
憃㝠寒陋蒙陛下特異之知未有錙銖之稱而顧子母¶
之恩規私擇便仰煩聖聰當伏斧鑕以須罪戻惟陛下¶
哀憐聽察干犯天威臣不任¶
　　　再乞登對狀¶
右臣去冬再蒙聖恩賜對臣愚淺薄無軼倫之行絶衆¶
之材徒於輩流粗識文字至於講求天下之務非敢謂¶
能蓋嘗有志遇陛下紹天開跡大脩治具一言片善人
<pb:KR4d0054_WYG_034-8b>
人得以自効而臣流離漂泊藐在外服有深忌積毁之¶
莫測無游談私黨之可因轉徙八州推移一紀無側行¶
之一跡得叅於御𨽻之間無嘗試之半詞得徹於巖廊<md:KR4d0054_SBCK_034-6b>¶之上心思消縮齒髮凋耗常恐卒塡溝壑獨遺恨於無¶
窮也陛下體生知之質起日新之政揆之以道以易漢¶
唐五代之卑本之於身以追堯舜三代之盛臣雖欲奮¶
駑鈍顧備驅馳而處疎賤之中無可致之勢伏遇陛下¶
明無不照察臣滯跡之不容聖無不通采臣孤學之有
<pb:KR4d0054_WYG_034-9a>
得出自睿斷接之便朝所以詢謀撫納勉慰稱揚之殊¶
皆非素望所及臣雖草茅之漏顧非木石之頑盖士窮¶
且老身孤立於天下而獨為聖主所知如此燔軀沈族¶
豈足論報其於剖心折肝以効其區區之忠固臣之所¶
不敢不盡也是以竊不自揆冒言當世之事陛下寛其¶
不敏之誅而収其臆出之見謂有可以當聖意者臣愚<md:KR4d0054_SBCK_034-7a>¶蹇鈍分豈稱此蓋繇陛下神聖文武度越千載而虚心¶
納下無伐善之意狥巳之情故兼聽廣覽小能薄技無
<pb:KR4d0054_WYG_034-9b>
所不録而臣愚遭遇得以及此今臣備數轂下雖日得¶
造朝而身不邇法坐之嚴凝耳不接德音之温厚涉四¶
時矣其畢忠願知之心惓惓之義豈須臾廢哉伏念臣¶
嘗言天下之經費以謂皇祐治平庶官之員倍於景德¶
議今之兵以謂西北之宜在擇將帥待罪三班獲因¶職
事考於載籍盖官日益衆而守塞之臣有未稱其任¶者
得以推其事寔審其源流其於裁處之宜亦嘗畧窺¶其
要竊欲飾其所聞敢終前日之說以獻陛下方日孜¶孜
<pb:KR4d0054_WYG_034-10a>
大有為於天下内則更張庶事外則經營四方如臣<md:KR4d0054_SBCK_034-7b>¶之
說有可采者庶幾制天下之用以養財御天下之材¶以
經武有助聖政之萬一臣於受恩非敢謂報庶以明¶臣
犬馬之志未嘗不嚮上之所為也臣又嘗言陛下方¶上
稽周禮旁參六典以更定官制臣於經營之體損益¶之
數願有毛髮之補伏聞百度巳成萬務巳定而臣曽¶不
能吐一言陳一策庶得因國大典託名不泯今條分¶類
别宣布有期臣誠不自揆以謂更制之日新舊革易¶之
<pb:KR4d0054_WYG_034-10b>
初彌綸之術固不可不有所素具竊欲自効少禆聖¶畫
之緒餘臣於三者或萬有一得然事有本末理之詳¶悉
宜得口陳伏望特出聖慈許臣上殿敷奏干冒宸嚴¶臣
不任<md:KR4d0054_SBCK_034-8a>¶　　　申中書乞不㸔詳會要狀¶
右伏以自來脩撰國史皆妙選衆材共當寄任今通脩¶
五朝大典屬鞏專領巳是一人而冒衆材之任顧鞏衰¶
拙懼不克堪其今來所脩㑹要計三百卷脩纂以來經
<pb:KR4d0054_WYG_034-11a>
涉十有餘年編脩等官已更六人限至秋季末成書即¶
今巳是八月中旬某若依限脩進不惟須合考求首尾¶
叅詳得失仍更並須檢㝷文字照據其間恐合更有更¶
改損益不獨於鞏以旬月而求就十有餘年之功又復¶
於累巳於國史是以一人而冒衆材之任懼不克堪而¶
更益以會要一人而兼數人之任縱使容鞏添展期限¶
縁五朝典章本末閎大不同小小文字自顧材力實不<md:KR4d0054_SBCK_034-8b>¶能兼况今來進本裝寫並巳了畢伏乞更賜敷奏取自
<pb:KR4d0054_WYG_034-11b>
朝廷詳酌别賜指揮¶
　　　辭中書舍人狀
右臣凖閣門告報蒙恩¶授臣中書舍人者竊以唐虞三¶
代之君興造政事爵德官能之際所以播告天下訓齊¶
百工必有詔號令命之文達其施為建立之意皆擇當¶
世聰明雋乂工於言語文學之臣使之敷揚演暢被於¶
簡冊以行之四方垂之萬世理化所出其具在此至其¶
巳久而謀謨訪問三盤五誥誓命之書刻之為經後世
<pb:KR4d0054_WYG_034-12a>
學者得而宗之師生相傳為載籍首吟誦尋繹以求其¶
歸一有發明皆為世教盖其大體所繫如此逮至漢興<md:KR4d0054_SBCK_034-9a>¶雖不能比迹三代致治之隆而誥令下者典正謹嚴尚¶
為近古自斯已後豈獨彛倫粃斁其推而行之載於明¶
命亦皆文字淺陋無可觀采唐之文章嘗盛矣當時之¶
士若常衮楊炎元稹之屬號能為訓辭今其文尚存亦¶
未有遠過人者然則號令文采自漢而降未有及古理¶
化之具不其闕歟伏惟陛下以天縱之聖闡明道術所
<pb:KR4d0054_WYG_034-12b>
以作則垂憲紀官正名皆上追三王下陋漢唐至於出¶
口肆筆發為德音固巳獨造精微不可窮測則於代言¶
之任豈易属人臣淺薄闇瞀學朽材下誤蒙陛下知之¶
於擯排忌疾之中収之於棄捐流落之地属之史事巳¶
懼瘝官至於推度聖意討論潤色以次為謨訓彰示海<md:KR4d0054_SBCK_034-9b>¶内兹事至大豈臣所堪况侍從之官寔備顧問而臣齒¶
髮巳衰心志昏塞豈獨施於翰墨懼非其任至於謀猷¶
獻納尤不逮人伏望博選於朝旁及疎遠必有殊絶特
<pb:KR4d0054_WYG_034-13a>
出之材能副聖神奬㧞之用所有授臣恩命乞賜寢罷¶
　　　授中書舍人舉劉攽自代狀¶
蒙恩授前件官凖編勅節文知雜御史巳上授訖許舉¶
官自代者右謹具如前臣伏見朝奉大夫充集賢校理¶
知亳州劉攽廣覽載籍彊記洽聞求之輩流罕有倫比¶
臣竊以謂引㧞衆材彌綸世務至於愽學之士固宜用¶
在朝廷况今聖質髙明究極今古凡在左右當備顧問¶
之臣尤須多識前載然後能稱其職如攽所長寔允兹<md:KR4d0054_SBCK_034-10a>¶
<pb:KR4d0054_WYG_034-13b>
選况攽累歴州郡洽行可稱至於文辭亦足觀采兼此¶
衆美臣實不如今舉自代謹具狀奏聞伏候勅㫖¶
　
　
　
　
　
　元豐類藁巻三十四
